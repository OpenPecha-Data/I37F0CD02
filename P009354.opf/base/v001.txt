༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG23715
n/a
ImageGroup:
ISBN:
11KG23855
n/a
LCCN:
Title:
བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་གསུམ་པ།
blo bzang dgongs rgyan mu tig phreng mdzes deb gsum pa/
Author:
Descriptor:
Original Publication:
n/a
blo bzang dgongs rgyan mu tig phreng mdzes deb gsum pal
blo gsal pod phreng /;4
mundgod, karnataka
drepung loseling educational society
1995
Place:
Publisher:
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 6/2016



735
བློ་བཟང་དགོངས་རྒྱན་མུ་ཏིག་
ཕྲེང་མཛེས་དེབ་
གསུམ་པ།།
འབྲས་བློ་གླིང་ཤེས་ཡོན་ལྷན་ཚོགས།
Drepung Loseling Educational Society
Publication



Class No.za?
Acc. No. 1
LTWA 7356
Dharamsala



བློ་བཟང་དགོངས་རྒྱན་མུ་ཏིག་
ཕྲེང་མཛེས་དེབ་
གསུམ་པ།།
Class No. 23
Ace. Na
1_
TA5E
Dharamsale
32
འབྲས་
འབྲས་བློ་གླིང་ཤེས་ཡོན་ལྷན་ཚོགས། 1995
བློ་གསལ་པོད་ཕྲེང་།
4th



Losel Literature Series Volume (4)
First Print September, 1995 1500 Copies
Fab
Compiled & Published by
Drepung Loseling Educational Society
P.O. Tibetan Colony
Mundgod 581411
Distt (N.K.)
Karnataka, INDIA
Printed at: Photo Offset
Printers
Drepung Loseling Printing Press
P.O. Tibetan Colony
(Mundgod) 581411
Distt.(N.K.)



སྔོན་གླེང།
༈ བོད་ཀྱི་ཆོས་དང་རིག་གཞུང་ལ་དོན་གཉེར་དང་འཚར་ལོང་ཅན་ཀྱི་
སློབ་བུ་རྣམས་ཀྱི་ཆེད་དུ་ངལ་བ་དང་དུ་བླངས་ཏེ། འཇམ་མགོན་བླ་མ་
ཙོང་ཁ་པ་ཆེན་པོས་མཛད་པའི་འདུལ་བ་རྒྱ་མཚོའི་སྙིང་པོ་ནས་བློ་
བཟང་རྒྱལ་བསྟན་མའི་བར་རྒྱུན་མཁོའི་ཞལ་འདོན་བཅུ་ཕྲག་གཅིག་གི་
འགྲེལ་པ་མཁས་ཤིང་གྲུབ་པའི་དབང་པོ་དག་གིས་མཛད་པའི་ཊིཀྐ་
རྣམས་ཕྱོགས་གཅིག་ཏུ་བསྡེབས་པ་ (བློ་བཟང་དགོངས་རྒྱན་མུ་ཏིག་
ཕྲེང་མཛེས་) ཞེས་བྱ་བའི་དེབ་གསུམ་པ་འདི་བཞིན་གཏན་འབེབས་
ཞུས།
མཐུན་འགྱུར་བྱེད་པོ་འབྲས་བློ་གླིང་གྲྭ་ཚང་གི་ཤེས་ཡོན་ལྷན་ཚོགས་
ནས་རྒྱུ་གྲོན་སྦྱར། ཀམ་པུའུ་ཊར་སྡེ་ཚན་ནས་སྤར་གཞི་འདུ་འགོད་
ཐོག །བློ་གླིང་གཙུག་ལག་གཏེར་མཛོད་འཕྲུལ་སྤར་ཁང་གི་ཨོ་ཕ་སེ་ཊ་
གློག་འཕྲུལ་གྱི་སྟེང་ནས་པཎ་ཆེན་བསོད་ནམས་གྲགས་པའི་འཁྲུངས་ལོ་
༥༡༨ ཤིང་ཕག་ཟླ་བ་༨ ཚེས་༡༤ གཟའ་སྐར་འབྱུང་འཕྲོད་དགེ་བའི་
ཉིན་སྤར་བསྐྲུན་ཞུས་པའོ།།



དུས་ཀྱི་བྱ་ར།
༢༡༢༢
བློ་གསལ་པོད་ཕྲེང་
བོད་རྒྱལ་ཁབ་དབུ་བརྙེས་ལོ་
སྟོན་པ་བདེ་བར་གཤེགས་ལོ་
རྒྱལ་བ་ཙོང་ཁ་པ་འཁྲུངས་ལོ་
༢༥ ༣༩
ཕྱི་ལ་སྦྱ ར་ པ
སྤར་ཐེངས་
དེབ་གྲངས་
༡༩༩༥
༡༥Oo



༽༩
ཨང་གྲངས་ དཀར་ཆག་ ་བ པ དེ ལ ཤོག་གྲངས་
༡༽ ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ ༡
མཛད་པའི་འདུལ་བ་རྒྱ་མཚོའི་སྙིང་པོ།
- འགྲེལ་མཛད་དངུལ་ཆུ་དྷརྨ་བྷ་དྲ།
༢༽ ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་
མཛད་པའི་ལམ་རིམ་ཉམས་མགུར། །
- འགྲེལ་མཛད་རོང་ཐ་བློ་བཟང་དམ་ཆོས་ཡོན་ཏན།
༢༽ ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ ༦o
མཛད་པའི་སྐབས་གསུམ་མ། །
- འགྲེལ་མཛད་ལྕང་སྐྱ་ངག་དབང་བློ་བཟང་ཆོས་ལྡན།
༤༽ ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ ༨༢
མཛད་པའི་བྱམས་པའི་བསྟོད་ཆེན།
- འགྲེལ་མཛད་ཁལ་ཁ་ངག་དབང་དཔལ་ལྡན། དེའི་
མཁས་གྲུབ་ཐམས་ཅད་མཁྱེན་པས་མཛད་པའི་
༡༣༧
དཔལ་ལྡན་ས་གསུམ་མ། །
- འགྲེལ་མཛད་པཎ་ཆེན་བློ་བཟང་ཆོས་རྒྱན།



༡༩o
༦༽ 1:|: ༧རྒྱལ་མཆོག་སྐུ་ཕྲེང་དང་པོ་དགེ་འདུན་གྲུབ་ཀྱི་ ༡༦༣
མཛད་པའི་ལེགས་བྲིས་མ། །
- འགྲེལ་མཛད་དངུལ་ཆུ་དྷརྨ་བ་དྲ།
༧༽ གང་བློ་མ། བཤེས་པ
1:|: འགྲེལ་མཛད་ཅོ་ནེ་གྲག་པ་བཤད་སྒྲུབ། །
༨༽ ༧རྒྱལ་མཆོག་བདུན་པ་བློ་བཟང་སྐལ་བཟང་རྒྱ་ ་ ཡོ 20༡
མཚོས་མཛད་པའི་འཕགས་བསྟོད། ལ ་ པ : ་
- འགྲེལ་མཛད་ཀུན་མཁྱེན་འཇིགས་མེད་དབང་པོ།
༩༽ པཎ་ཆེན་བློ་བཟང་ཆོས་རྒྱན་གྱི་མཛད་པའི་བར་ ་ ༢༢༨
དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་
གྱི་དཔའ་བོ། ་ ་ ་ ་ ་ ་ : 1:|:
- འགྲེལ་མཛད་ལྕང་སྐྱ་རོལ་པའི་རྡོ་རྗེ།
༡༠༽ བློ་བཟང་རྒྱལ་བསྟན་མ།
- རྩ་ཊིཀྐ་གཉིས་ཀྱི་འགྲེལ་མཛད་གུང་ཐང་དཀོན་མཆོག་
བསྟན་པའི་སྒྲོན་མེ། | ་ མ་
༡༡༽པར་བྱང་སྨོན་ཚིག།
་
།
༣༥༢
༢༦༧



༄༅། །ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་མཛད་
པའི་འདུལ་བ་རྒྱ་མཚོའི་སྙིང་པོའི་རྩ་གཞུང་གི་འགྲེལ་མཛད་མཁས་
པའི་དབང་པོ་དངུལ་ཆུ་དྷརྨ་བྷ་དྲ་མཆོག་གི་རྣམ་པ་ཐར་པ་མདོར་
བསྡུས་བཞུགས་སོ།
༄༅། །དངུལ་ཆུ་བླ་མ་ཆོས་བཟང་ངམ་དྷརྨ་བྷ་དྲ་ནི་གཙང་གཡས་རུའི་ཆ་རོང་
སྟོད་ཕྱུག་མོའི་ཡུལ་དུ་ཡབ་བཀྲ་ཤིས་དཔལ་འབྱོར་དང༌། ཡུམ་མཁའ་འགྲོ་དཔལ་
སྐྱིད་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ཆུ་འབྲུག (1772) ལོ་ལ་
འཁྲུངས༑ ༑ཡུལ་དེར་ཡི་གེ་ཤེས་མཁན་དཀོན་པ་དང༌། ཁྱིམ་གྱི་འཚོ་བར་
དཀའ་བའི་དབང་གིས་དགུང་ལོ་བཅུ་གཅིག་པའི་ཐོག་ད་གཟོད་སྐུ་ཞང་རྒན་པོ་ལྷ་
བུ་ཞེས་པ་གཅིག་ཡོད་པ་དེའི་མདུན་ནས་ཀ་ཁ་སྦྱོང་བའི་དབུ་བཙུགས། དེ་ནས་མུ་
མཐུད་དེ་ཡི་གེ་ཤེས་མཁན་སུ་དང་ཐུག་ཀྱང་ཅུང་ཟད་རེ་སྦྱོང་ཞིང་། ར་ལུག་རྫི་བོ་
བྱེད་ཞོར་རྡོ་ལེབ་ངོས་འཇམ་དང་། ས་གཞི་ངོས་སྙོམས་སོགས་ལ་མཛུབ་མོས་ཡི་
གེ་བྲིས་ནས་མཛུབ་རྩེ་ཐེངས་མང་རྡོལ་ཀྱང་ཅི་མི་སྙམ་པར་རྒྱུན་འཁྱོངས་མཛད་
དེ་ཡུན་མི་རིང་བར་དབུ་ཆེན་དབུ་ཆུང་ཚང་མ་འབྲི་ཤེས་པར་གྱུར། ཁྱིམ་ན་ཇོ་ཇོ་
རྟ་མགྲིན་དབང་རྒྱལ་མིན་པ་དེ་མིན་སྤུན་རྣམས་ལོ་ན་ཕྲ་བས། ཁོང་ནི་ཡབ་ཡུམ་
གྱི་སྲི་ཞུ་དང་ར་ལུག་འཚོ་བ་སོགས་གོ་ཆོད་པ་ཡོད་པས། ཡུན་རིང་པོར་ཁྱིམ་དུ་



(ii)
གནས་དགོས་བྱུང༌། འོན་ཀྱང་ཡི་གེ་འབྲི་ཀློག་ལ་ཐོགས་པ་མེད་པར་གྱུར། ཁོང་
དགུང་ལོ་བཅུ་གསུམ་བཞེས་པ་ན། བཀྲ་ཤིས་དགེ་འཕེལ་གྱི་གྲྭ་བཙུན་མང་པོས་
ཡབ་ཡུམ་ལ་ཁོང་གྲྭ་པ་བྱེད་དགོས་པར་བསྐུལ་བར་བརྟེན་དགུང་ལོ་བཅུ་བཞི་པ་
ཤིང་མོ་སྦྲུལ་གྱི་ལོའི་ཟླ་བ་དང་པོར་བཀྲ་ཤིས་དགེ་འཕེལ་གྱི་ཆོས་གྲྭར་ཞུགས།
སློབ་དཔོན་བློ་བཟང་རྒྱལ་མཚན་ལ་གཙུག་ཕུད་ཕུལ་ནས་མཚན་བློ་བཟང་ཚེ་རིང་
དུ་གསོལ། ལོ་དེའི་ཟླ་བ་བཞི་པའི་ཚེས་བཅོ་ལྔའི་ཕྱི་དྲོར་མཁན་ཆེན་ངག་དབང་
རྡོ་རྗེའི་དྲུང་དུ་དགེ་བསྙེན་དང་དགེ་ཚུལ་གྱི་སྡོམ་པ་རིམ་ཅན་དུ་བཞེས། དགུང་ལོ་
བཅུ་དྲུག་པ་མེ་ལུག་ལོའི་སྟོན་ཁར་ཡོངས་འཛིན་ས་ནས་ཟུར་དུ་བཞུགས། སྐབས་
དེར་སྐུ་ཆས་ཤིན་ཏུ་ཞན་མོད། ཚོགས་པ་ན་འགྱེད་ཆུང་རེ་རྙེད་ནའང་དཔེ་ཆ་སླུ་
བ་སོགས་མཛད་རང་གི་འཚོ་བ་ཧ་ཅང་ངན་ངོན་ཁོ་ནར་བསྟེན། དགུང་ལོ་བཅོ་
བརྒྱད་པར་གཅེན་པོ་རྟ་མགྲིན་དབང་རྒྱལ་དགུང་ལོ་ཉི་ཤུའི་ཐོག་སྐུ་གཤེགས་པར་
བརྟེན༑ ༑རང་ཁྱིམ་དུ་ཡབ་ཡུམ་ལ་སེམས་གསོའི་ཆེད་དུ་ཕེབས་ཏེ་བསྔོ་སྨོན་
སོགས་འདོན། དགུང་ལོ་བཅུ་དགུ་ལ་ཕེབས་སྐབས་ཁོང་གི་ཡུམ་དང་སྲུ་མོ་གཉིས་
སྔ་རྟིང་གིས་གཤེགས་ནས། ཡབ་རྒད་པོ་གཅིག་པུར་ལུས་པ་ལ་ཐུགས་ཡིད་སྐྱོ་
ནས་དབེན་པ་ཞིག་ལ་སྒྲུབ་པ་རྩེ་གཅིག་ཏུ་བཞུགས་རྒྱུ་བླ་མའི་བཀའ་མཆན་ཐོབ་སྟེ་
དགུང་ལོ་ཉི་ཤུ་ལོར་དངུལ་ཆུ་རི་ཁྲོད་དུ་ཕེབས། ལོ་དེའི་ཟླ་བ་བཅུ་པར་སློབ་
དཔོན་ཡེ་ཤེས་དཔལ་གྲུབ་དྲུང་ནས་དགེ་སློང་གི་སྡོམ་པ་མནོས། དགུང་ལོ་ཉེར་



(iii)
གཅིག་པར་བློ་བཟང་བསྐལ་བཟང་ཆོས་རྒྱལ་སློབ་དཔོན་དུ་བསྟེན་ནས་གསན་སྦྱོང་
མཛད༑ ༑ བླ་མའི་གསུང་རྩོམ་འགའི་ཕྱག་བྲིས་ཀྱང་ཁོང་གིས་མཛད། དགུང་ལོ་
ཉེར་གཉིས་ནས་སོ་གཉིས་བར་ལོ་བཅུའི་རིང་བཀྲ་ཤིས་ལྷུན་པོར་ཐེངས་མང་
ཕེབས་ཏེ་འབྲོང་རྩེ་བློ་བཟང་ཚུལ་ཁྲིམས་དང༌། གུ་གེ་ཡོངས་འཛིན་བློ་བཟང་
བསྟན་འཛིན། གྲུབ་དབང་བསྐལ་བཟང་ ཆོས་རྒྱལ་སོགས་མཁས་གྲུབ་དུ་མའི་
དྲུང་ནས་མདོ་སྔགས་ཀྱི་ཆོས་གསན། ཁྱད་པར་རྗེ་དྲུང་བློ་བཟང་དགེ་འདུན་དྲུང་
དུ་སྒྲ་དང༌། སྙན་ངག སུམ་རྟགས། མངོན་བརྗོད། སྡེབ་སྦྱོར་སོགས་
གསན༑ ༑མདོར་ན་རིག་གནས་ཆེ་ཕྲ་ཀུན་ལ་མཁས་པ་ཆེན་པོར་གྱུར་ཏེ་མཁས་
དགུ་པར་ཡབ་འདས། དགུང་ལོ་སོ་གཉིས་པར་རྩ་བའི་སློབ་དཔོན་མཁས་གྲུབ་
ཆེན་པོ་ངག་དབང་རྡོ་རྗེ་སྐུ་གཤེགས། དགུང་ལོ་སོ་ལྔ་པ་ནས་སྒྲུབ་པ་ཉམས་ལེན་
གཙོ་བོར་མཛད། ཁྱད་པར་ཞེ་གཅིག་པ་ནས་རང་གཡོག་རང་གིས་བྱས་ཏེ་ཆུ་
ལེན་པའང་དགེ་སློང་ཁ་ཅིག་ལ་བཅོལ་ཏེ། ཉེ་གཉེན་སོགས་སྐུ་འཁོར་ཚང་མ་
གདན་སར་བརྫངས། དེ་ནས་བཟུང་དགུང་ལོ་བརྒྱད་ཅུའི་བར་གྲུ་འཛིན་དུ་འཆད་
ཉན་མཛད་པར་ཐེངས་འགའ་ཕེབས་པ་མ་གཏོགས་དུས་ཕལ་ཆེ་བ་དངུལ་ཆུ་རི་
ཁྲོད་དུ་སྒྲུབ་པ་ཁོ་ནས་དུས་འདའ་བར་མཛད། དགུང་ལོ་བརྒྱད་ཅུ་སྟེ་ལྕགས་ཕག་
་་་་



(1851) ལོ་ཟླ་བ་བཞི་པའི་ཚེས་བརྒྱད་ཀྱི་ཕྱི་དྲོར་དངུལ་ཆུ་རི་ཁྲོད་དུ་སྐུ་གཤེགས་
སོ།། །། །



༄༅། །འདུལ་བ་རྒྱ་མཚོའི་སྙིང་པོའི་ཊིཀྐ་བློ་བཟང་
དགོངས་དོན་གསལ་བའི་ཉིན་བྱེད་ཅེས་བྱ་བ་
བཞུགས་སོ། །
༄༅། །ན་མོ་གུ་རུ་མུ་ནཱིནྡྲ་མཎྜུ་གྷོ་ཥཱ་སྭ་ར་སྭ་སྟི་ཡེ། མཚན་དཔེའི་དཔལ་
འབར་སྐུ་ནི་གསེར་རིའི་དབུས་ན་ས་འཛིན་དབང་པོ་ཇི་བཞིན་བརྗིད། ཡན་ལག་
དྲུག་ཅུའི་གསུང་ནི་གནདྷཾབྷ་ཡི་བུ་མོའི་རྒྱུད་མང་ཇི་བཞིན་སྙན། །ཆོས་ཀུན་མཁྱེན་
པའི་ཐུགས་ནི་མཁའ་དབྱིངས་ངོས་སུ་སྤྲིན་བྲལ་ཉིན་བྱེད་ཇི་བཞིན་གསལ། །
གསང་གསུམ་མི་ཟད་རྒྱན་གྱི་ཙཀྲའི་མངའ་བདག་དེ་ཡིས་ཤིས་པར་མཛོད། མཐུ་
ཆེན་རྒྱལ་སྲས་བོད་བྱུང་གཙུག་རྒྱན་ཕལ། །རོ་འཛིན་བརྒྱ་པའི་ཕྱོགས་སུ་ཆས་པ་
ན༑ ༑དབང་ཕྱོགས་ཙོང་ཁའི་སྤོ་ལས་ཉེར་ཐོན་པའི། །བློ་བཟང་མི་བྱིན་སྐྱེས་
དེར་གུས་ཕྱག་འཚལ། །མགོན་དེས་ལུང་བཞིའི་ཨབྷི་བསྲུངས་བའི་སྙིང་། །སྔོན་
མེད་འདུལ་གཞུང་རིན་ཆེན་དབང་གི་རྒྱལ། །དོན་འགྲེལ་རྒྱལ་མཚན་རྩེ་མོར་
ལེགས་བཀོད་ནས། །རང་གཞན་གཏན་བདེའི་གྲུ་ཆར་འདི་ན་འབེབས། །ཕྱོགས་
ཞེན་དྲི་མས་མ་སྦགས་ཤིང༌། ལེགས་ཉེས་བརྟག་པའི་བློ་གྲོས་ལྟོ། །དོག་མིན་བུམ་
བཟང་འགའ་ཡོད་ན། །ལེགས་བཤད་ཨ་མྲྀ་ཏ་འདི་ལོངས། དེ་འདིར་རྗེ་བཙུན་
ཆོས་ཀྱི་རྒྱལ་པོ་ཤར་ཙོང་ཁ་པ་ཆེན་པོ་བློ་བཟང་གྲགས་པའི་དཔལ་ཞེས་ས་གསུམ་



ན་ཡོངས་སུ་གྲགས་པ་དེས་མཛད་པའི་སོ་སོར་ཐར་པའི་སྡོམ་པ་གཏན་ལ་དབབ་
པ་འདུལ་བ་རྒྱ་མཚོའི་སྙིང་པོ་བསྡུས་པ་ཞེས་བྱ་བའི་བསྟན་བཅོས་འདི་ཉིད་འཆད་
པ་ལ་གསུམ། བཤད་པ་ལ་འཇུག་པའི་ཡན་ལག །བཤད་པ་ཉིད་ཉེ་བར་དགོད་པ།
བཤད་པ་མཐར་ཕྱིན་པའི་ཚུལ་ལོ། །དང་པོ་ལ་གསུམ། ཤིས་པ་བརྗོད་པ། བསྟོད་
ཕྱག་མཛད་པ། རྩོམ་པར་དམ་བཅའ་མཛད་པའི་ཚུལ་ལོ། །དང་པོ་ནི། རྩ་བ་
ལས༑
ཨོ་བདེ་ལེགས་སུ་གྱུར་ཅིག།
ཅེས་པས་སྟོན་ལ། དོན་ནི། ཨོ་ཡིག་གིས་རྒྱལ་བ་རྣམས་ཀྱི་སྐུ་གསུང་ཐུགས་ཀྱི་
གསང་བ་གསུམ་མཚོན་ཞིང་། མཚོན་དོན་དེ་དྲན་པའི་སྒོ་ནས་གསང་བ་གསུམ་
དང་ལྡན་པའི་རྒྱལ་བ་སྲས་བཅས་རྣམས་ལ་མཁྱེན་པར་གསོལ་ཏེ། འགྲོ་བ་རྣམས་
ཀྱིས་གནས་སྐབས་ལྷ་མིའི་བདེ་བ་དང༌། མཐར་ཐུག་ངེས་ལེགས་ཐར་པ་དང་།
ཐམས་ཅད་མཁྱེན་པའི་ལམ་དུ་ཞུགས་ནས་རྒྱལ་བ་རྣམས་ལ་ཇི་ལྟར་མངའ་བའི་
གསང་གསུམ་གྱི་གོ་འཕང་འཐོབ་པར་གྱུར་ཅིག་ཅེས་པའོ། །གཉིས་པ་ནི། རྩ་བ་
ལས༑ གས་
ཐམས་ཅད་མཁྱེན་པ་ལ་ཕྱག་འཚལ་ལོ།།
ཞེས་པས་སྟོན་ལ། དོན་ནི། རྗེ་བླ་མས་གདུལ་བྱའི་དོན་དུ་བསྟན་བཅོས་འདི་རྩོམ་
པའི་ཐོག་མར། གདུལ་བྱ་རྣམས་ཀྱིས་སངས་རྒྱས་ཀྱི་ཆེ་བ་ཤེས་པ་དང་། རང་



གི་བསོད་ནམས་ཀྱི་ཚོགས་འཕེལ་བ་དང་། དམ་པ་རྣམས་ཀྱི་སྤྱོད་པ་དང་མཐུན་
པ་སོགས་དང་། ལྷག་པར་སྔོན་གྱི་བཀས་བཅད་དང་མཐུན་པའི་ཕྱིར་དུ་བདག་
ཅག་གི་སྟོན་པའི་ཐུན་མོང་མ་ཡིན་པའི་ཡོན་ཏན་དྲན་པའི་དད་གུས་ཆེན་པོས། །
སྐུའི་བ་སྤུ་ལྡང་ཞིང་ཕྱག་ཐལ་མོ་སྦྱར་བ་དབུར་བཞག་སྟེ། 1:|: ལས་འབྲས་ཕྲ་མོ་
སོགས་ཤེས་བྱ་ཐམས་ཅད་མངོན་གསུམ་དུ་མཁྱེན་པའི་སངས་རྒྱས་བཅོམ་ལྡན་
འདས་ལ་ཕྱག་འཚལ་ལོ་སྟེ་སྒོ་གསུམ་དྭང་བས་འདུད་དོ་ཞེས་པའོ།། ༈ གསུམ་
པ་ལ་གཉིས། འདུལ་བའི་ཆེ་བ་བརྗོད་པ་དང་། རྩོམ་པར་དམ་བཅའ་བའི་སྒོ་ནས་
ལུས་མདོར་བསྟན་པའོ། །དང་པོ་ནི། རྩ་བ་ལས།
།
གང་ལ་བརྟེན་ན་བདེ་བླག་ཏུ།།
་ ་
ཐར་པའི་གྲོང་དུ་བགྲོད་པའི་ཐབས།། །།
བདེ་གཤེགས་བསྟན་པའི་སྙིང་པོ་མཆོག། །
སོ་སོར་ཐར་ཅེས་གྲགས་པ་གང་།།
ཞེས་པས་སྟོན་ལ། དོན་ནི། བསྟན་པའི་རྩ་བ་སོ་སོར་ཐར་པ་དང་དེ་བརྗོད་བྱར་
སྟོན་པའི་གདུལ་བ་གང་ལ་བརྟེན་ཅིང་སོ་ཐར་གྱི་སྡོམ་པ་བླངས་ནས་ཚུལ་བཞིན་དུ་
བསྲུངས་ན་དཀའ་ལས་ཆེར་མེད་པར་བདེ་བླག་ཏུ་མཐོ་རིས་དང༌། ཐར་པ་དང་།
ཐམས་ཅད་མཁྱེན་པའི་གྲོང་ཁྱེར་དུ་བགྲོད་པར་བྱེད་པའི་ཐེམ་སྐས་སམ་ཐབས། །
བདེ་བར་གཤེགས་པ་སངས་རྒྱས་ཀྱི་བསྟན་པ་རིན་པོ་ཆེ་གནས་པའི་སྙིང་དང་སྙིང་



པོ་མཆོག་ཏུ་གྱུར་པ་མཚོན། སྡོམ་པ་བླངས་ནས་ཚུལ་བཞིན་སྲུང་མཁན་རྣམས་
འཁོར་བ་ལས་ཐར་ཅིང་། དེ་ལས་ལྡོག་པ་རྣམས་མི་ཐར་བའི་རྒྱུ་མཚན་གྱི་སོ་
སོར་ཐར་པའི་སྡོམ་པ་ཞེས་ཡོངས་སུ་གྲགས་པ་གང་ཡིན་པ་དེ་ནི་ཞེས་པའོ།། ༈
གཉིས་པ་ནི། རྩ་བ་ལས།
ངོ་བོ་དང་ནི་རབ་དབྱེ་དང༌།། ན་
སོ་སོའི་ངོས་འཛིན་སྐྱེ་བའི་རྟེན།།
གཏོང་བའི་རྒྱུ་དང་ཕན་ཡོན་ཏེ། །
རྨ་པ་དྲུག་གིས་ཇི་བཞིན་བཤད།།
ཅེས་པས་སྟོན་ལ། དོན་ནི། གོང་དུ་སྨོས་པའི་སོ་ཐར་གྱི་སྡོམ་པ་དེ་ནི་འདིར་སོ་
ཐར་གྱི་སྡོམ་པའི་ངོ་བོ་དང་ནི། སོ་ཐར་གྱི་སྡོམ་པའི་རབ་དབྱེ་དང༌། སོ་ཐར་
རིས་བརྒྱད་ཀྱི་སྡོམ་པ་སོ་སོའི་ངོས་འཛིན་དང་། སོ་ཐར་གྱི་སྡོམ་པ་སྐྱེ་བའི་རྟེན་
དང་༑ ༑སོ་ཐར་གྱི་སྡོམ་པ་གཏོང་བའི་རྒྱུ་དང༌། སོ་ཐར་གྱི་སྡོམ་པ་བསྲུངས་བའི་
ཕན་ཡོན་ཏེ་དོན་ཚན་རྣམ་པ་དྲུག་གིས་ནི། རྒྱལ་བའི་དགོངས་པ་ཇི་ལྟ་བ་བཞིན་
དུ་བཤད་པར་བྱའོ་ཞེས་པའོ། ༈ །གཉིས་པ་བཤད་པ་ཉིད་ཉེ་བར་དགོད་པ་ལ་
དྲུག ༈ སོ་ཐར་གྱི་སྡོམ་པའི་ངོ་བོ་བཤད་པ། སོ་ཐར་གྱི་སྡོམ་པའི་རབ་དབྱེ་བཤད་
པ༑ ༑ སོ་ཐར་རིས་བརྒྱད་ཀྱི་སྡོམ་པ་སོ་སོའི་ངོས་འཛིན་བཤད་པ། སོ་ཐར་གྱི་
སྡོམ་པ་སྐྱེ་བའི་རྟེན་བཤད་པ། སོ་ཐར་གྱི་སྡོམ་པ་གཏོང་བའི་རྒྱུ་བཤད་པ། སོ་



ཐར་གྱི་སྡོམ་པ་བསྲུངས་པའི་ཕན་ཡོན་བཤད་པའོ། །དང་པོ་ལ་གཉིས། སོ་ཤལ་
གྱི་སྡོམ་པའི་ངོ་བོ་ངོས་བཟུང་བ་དང༌། ངོ་བོ་དེ་གཟུགས་སེམས་གང་དུ་འཇོག་པ་
རང་སྡེའི་བཞེད་ཚུལ་ལོ། དང་པོ་ནི། རྩ་བ་ལས། བདག་དབང་དཔལ་
ངེས་འབྱུང་བསམ་པས་རྒྱུ་བྱས་ནས།། :: །
གཞན་གནོད་གཞི་དང་བཅས་པ་ལས། །
ལྡོག་པ་ I
: 1::
1:
ཞེས་པས་སྟོན་ལ། དོན་ནི། གཞན་གྱི་ལད་མོ་དང་གཡམ་ལ་རྒྱུགས་ཙམ་མ་ཡིན་
པར་འཁོར་བ་མཐའ་དག་ལ་ཞེན་པ་གཏིང་ནས་ལོག་སྟེ་ཡིད་ངེས་པར་འབྱུང་བའི་
བསམ་པས་རྒྱུ་བྱས་པ་སྟེ་ཀུན་ནས་བསླངས་ཏེ། བླ་མའི་སྤྱན་སྔར་གཞན་ལ་གནོད་
པ་ལུས་ངག་གི་མི་དགེ་བ་བདུན་དང་། བདུན་པོ་དེའི་གཞི་ཡིད་ཀྱི་མི་དགེ་བ་
གསུམ་དང་བཅས་པའི་ཁ་ན་མ་ཐོ་བ་དང་བཅས་པ་ལས་ལྡོག་པར་ཁས་བླངས་
ཤིང་དམ་བཅས་པའི་སྡོམ་པའི་ངོ་བོའོ་ཞེས་པའོ། ༈ །གཉིས་པ་ནི། ་
རྩ་བ་ལས།
I དེ་ཡང་ལུས་ངག་ལས།།
གཟུགས་ཅན་ཡིན་ཞེས་འདོད་པ་དང༌།།
སྤོང་བའི་སེམས་པ་རྒྱུན་ཆགས་པ།།



ས་བོན་དང་བཅས་ཡིན་ནོ་ཞེས།།
འདོད་པའི་ཚུལ་ནི་རྣམ་པ་གཉིས།།
རང་གི་སྡེ་པ་གོང་འོག་སྨྲ། །
ཞེས་པས་སྟོན་ལ།དོན་ནི། དེ་ཡང་སོ་ཐར་གྱི་སྡོམ་པའི་ངོ་བོ་ལུས་ངག་གི་ལས་དེ་
བྱེ་བྲག་སྨྲ་བ་རྣམས་ཀྱིས་བསྟན་མེད་ཐོགས་མེད་ཀྱི་གཟུགས་ཅན་དང་། དབུ་མ་
ཐལ་འགྱུར་བ་རྣམས་ཀྱིས་ཆོས་ཀྱི་སྐྱེ་མཆེད་ཀྱི་གཟུགས་ཅན་ཡིན་ནོ་ཞེས་འདོད་
པ་དང་། མདོ་སྡེ་པ་སེམས་ཙམ་པ་དབུ་མ་རང་རྒྱུད་པ་རྣམས་ཀྱིས་སྤོང་བའི་
སེམས་པ་རྒྱུན་ཆགས་པ་ས་བོན་དང་བཅས་པ་ཡིན་ནོ་ཞེས་འདོད་པའི་ཚུལ་མི་
འདྲ་བ་ནི་རྣམ་པ་གཉིས་རང་གི་ཕྱོགས་ནང་པ་སངས་རྒྱས་པའི་སྡེ་པ་སྟེ་གྲུབ་
མཐའ་གོང་འོག་རྣམས་སྨྲ་བར་བྱེད་དོ་ཞེས་པའོ། །བསྟན་མེད་ཐོགས་མེད་ཀྱི་
གཟུགས་དེ་ཡང་སྐད་ཅིག་དང་པོ་སྡོམ་པ་སྐྱེས་མ་ཐག་རྣམ་པར་རིག་བྱེད་དང༌། །
དེ་ནས་རིག་བྱེད་མ་ཡིན་པའི་གཟུགས་སུ་འདོད་ཅིང་། སྤོང་སེམས་ས་བོན་དང་
བཅས་པ་ལའང་ཤེས་པ་དང་ལྡན་མིན་འདུ་བྱེད་དུ་འཇོག་པ་གཉིས་ཡོད་པར་
གསུངས་སོ། ༈ །གཉིས་པ་སོ་ཐར་གྱི་སྡོམ་པའི་རབ་དབྱེ་བཤད་པ་ལ་གཉིས།
སོ་ཐར་གྱི་སྡོམ་པའི་རབ་དབྱེ་དངོས་དང་། སོ་ཐར་གྱི་སྡོམ་པའི་བསྡུ་བའོ།།
༈ །དང་པོ་ནི། རྩ་བ་ལས།
བསྙེན་གནས་དགེ་བསྙེན་ཕ་མ་དང་།།



དགེ་ཚུལ་ཕ་མ་དགེ་སློབ་མ།། །
དགེ་སློང་མ་དང་དགེ་སློང་སྟེ།། །།
སོ་སོར་ཐར་པ་རིས་བརྒྱད་དོ།།
ཞེས་པས་སྟོན་ལ། དོན་ནི། ཐར་པའི་གོ་འཕང་དང་བསྙེན་པ་སྟེ་ཉེ་བར་གནས་ ་
པར་བྱེད་པས་ན་བསྙེན་གནས་ཀྱི་སྡོམ་པ་དང༌། དགེ་བ་མྱང་འདས་ལ་བསྙེན་པ་
སྟེ་ཉེ་བར་བྱེད་པས་ན་དགེ་བསྙེན་ཕའི་སྡོམ་པ་དང༌། དགེ་བསྙེན་མའི་སྡོམ་པ་
དང་༑ ༑དགེ་བ་མྱང་འདས་ཀྱི་ཚུལ་ཏེ་ལམ་དུ་ཞུགས་པས་ན་དགེ་ཚུལ་ཕའི་སྡོམ་
པ་དང་། དགེ་ཚུལ་མའི་སྡོམ་པ། དགེ་སློབ་མའི་སྡོམ་པ་བསྲུང་ནུས་ཐབས་སུ་
སྤང་བྱ་བཅུ་གཉིས་ལ་སློབ་པས་ན་དགེ་སློབ་མའི་སྡོམ་པ་དང༌། དགེ་བ་མྱང་
འདས་ཀྱི་གོ་འཕང་སློང་བ་སྟེ་འཚོལ་བས་ན་དགེ་སློང་མའི་སྡོམ་པ་དང་། དགེ་
སློང་ཕའི་སྡོམ་པ་སྟེ། སོ་སོར་ཐར་པའི་སྡོམ་པ་ལ་དབྱེ་ན་རིས་བརྒྱད་ཡོད་དོ་
ཞེས་པའོ། ༈ །གཉིས་པ་ནི། རྩ་བ་ལས། །
ཁྱིམ་པའི་སྡོམ་པ་དང་པོ་གསུམ།། འབང་
རབ་བྱུང་སྡོམ་པ་ཐ་མ་ལྔ་།།།
ཞེས་པས་སྟོན་ལ། དོན་ནི། གོང་གི་སོ་ཐར་རིས་བརྒྱད་པོ་དེ་ཡང་རྟེན་གྱི་སྒོ་ནས་
བསྡུ་ན་ཁྱིམ་པའི་ཕྱོགས་ཀྱི་སྡོམ་པ་དང་། རབ་བྱུང་གི་ཕྱོགས་ཀྱི་སྡོམ་པ་གཉིས་
སུ་འདུ་སྟེ། ཁྱིམ་པའི་ཕྱོགས་ཀྱི་སྡོམ་པ་ནི་བསྙེན་གནས། དགེ་བསྙེན་ཕ། དགེ་



བསྙེན་མ་སྟེ་དང་པོ་གསུམ་ཡིན་ཅིང་། རབ་བྱུང་གི་ཕྱོགས་ཀྱི་སྡོམ་པ་ནི་དགེ་ཚུལ་
ཕ༑ ༑དགེ་ཚུལ་མ། དགེ་སློབ་མ། དགེ་སློང་མ། དགེ་སློང་ཕ་སྟེ་ཐ་མ་ལྔ་པོ་ཡིན་
ནོ་ཞེས་པའོ། ༈ །གསུམ་པ་སོ་ཐར་རིས་བརྒྱད་ཀྱི་སྡོམ་པ་སོ་སོའི་ངོས་འཛིན་
བཤད་པ་ལ་དྲུག །བསྙེན་གནས་ཀྱི་སྡོམ་པའི་ངོས་འཛིན་བཤད་པ། དགེ་བསྙེན་
གྱི་སྡོམ་པའི་ངོས་འཛིན་བཤད་པ། དགེ་ཚུལ་སྡོམ་པའི་ངོས་འཛིན་བཤད་པ།
དགེ་སློབ་མའི་སྡོམ་པའི་ངོས་འཛིན་བཤད་པ། དགེ་སློང་མའི་སྡོམ་པའི་ངོས་
འཛིན་བཤད་པ། དགེ་སློང་ཕའི་སྡོམ་པའི་ངོས་འཛིན་བཤད་པའོ།། ༈ དང་པོ་
ལ་གཉིས། བསྙེན་གནས་ཀྱི་སྡོམ་པ་ངོས་བཟུང་བ་དང༌། སྤང་བྱ་ཡན་ལག་བརྒྱད།
གཏན་ལ་དབབ་པའོ། ༈ །དང་པོ་ནི། རྩ་བ་ལས། །
རྩ་བ་བཞི་དང་ཡན་ལག་བཞི།།
བརྒྱད་སྤོང་བསྙེན་གནས་སྡོམ་པའོ།།
ཞེས་པས་སྟོན་ལ། དོན་ནི། ཡུལ་དགེ་བསྙེན་བསྙེན་གནས་ལ་གནས་པ་ཡན་ཆད་
གང་ཡང་རུང་བའི་མདུན་དུ། མི་ཚང་སྤྱོད་སོགས་རྩ་བ་བཞི་དང༌། མལ་ཆེ་མཐོ་
སོགས་ཡན་ལག་བཞི་སྟེ་སྤང་བྱ་ཡན་ལག་བརྒྱད་ཉིན་ཞག་ཕྲུགས་གཅིག་གི་རིང་
སྤོང་བར་ཁས་བླངས་པ་དེ་ནི་བསྙེན་གནས་ཀྱི་སྡོམ་པའོ་སྟེ་ཡིན་ནོ་ཞེས་པའོ། ༈
རྩ་བ་ལས།
མི་ཚང་སྤྱོད་དང་མ་བྱིན་ལེན།།



སྲོག་གཅོད་བརྫུན་དུ་སྨྲ་བ་རྣམས།།
རྩ་བ་བཞི་ཡིན་མལ་ཆེ་མཐོ།།
ཆང་འཐུང་གར་སོགས་འཕྲེང་སོགས་དང༌། ལ ་
ཕྱི་དྲོའི་ཁ་ཟས་ཡན་ལག་བཞི། །
ཞེས་པས་སྟོན་ལ། དོན་ནི། མི་ཚངས་པར་སྤྱོད་པ་དང་། རིན་ཐང་ཚང་བའི་ ་
དངོས་པོ་མ་བྱིན་པར་ལེན་པ་དང་། མིའམ་མིར་ཆགས་པའི་སྲོག་གཅོད་པ་དང་། །
མི་ཆོས་བླ་མའི་བརྫུན་དུ་སྨྲ་བ་རྣམས་རྩ་བ་བཞི་ཡིན་ཅིང༌། མལ་སྟན་རིན་པོ་ཆེས་
སྤྲས་པའི་ཆེན་པོ་དང་ཁྲུ་གང་ལས་ལྷག་པའི་མཐོན་པོ་སྤོང་བ་དང་། སེམས་མྱོས་
པར་བྱེད་པའི་འབྲུ་དང་བཅོས་པའི་ཆང་འཐུང་བ་དང་། གར་བྱེད་པ། སོགས་
སྒྲས་བསྟན་པ་གླུ་དང་རོལ་མོ་བྱེད་པ། མགོར་འཕྲེང་བ་འཆིང་བ། སོགས་སྒྲས་
བསྟན་པ་སྤོས་འབྱུག་པ། རྒྱན་འདོགས་པ། དྲི་བཟང་གིས་ཁ་དོག་སྒྱུར་བར་བྱེད་
པ་དང་། ཕྱི་དྲོའི་ཁ་ཟས་ཟ་བ་རྣམས་ཡན་ལག་བཞི་ཡིན་ནོ་ཞེས་པའོ། ༈
གཉིས་པ་དགེ་བསྙེན་གྱི་སྡོམ་པའི་ངོས་འཛིན་བཤད་པ་ལ་གཉིས། དགེ་བསྙེན་གྱི་
སྡོམ་པ་ངོས་བཟུང་བ་དང༌། དགེ་བསྙེན་གྱི་སྡོམ་པའི་དབྱེ་བའོ། ༈ །དང་པོ་ནི། །
རྩ་བ་ལས། །
གསོད་རྐུ་སྨྲ་དང་ལོག་པར་གཡེམ།།
་
མྱོས་འགྱུར་འཐུང་བ་ལྔ་སྤོང་བ། །



0
དགེ་བསྙེན་གྱི་ནི་སྡོམ་པའོ།།
ཞེས་པས་སྟོན་ལ། དོན་ནི། སློབ་དཔོན་དགེ་བསྙེན་གྱི་སྡོམ་ལྡན་ཡན་ཆད་ཀྱི་
མདུན་དུ་སྐྱབས་འགྲོ་སྔོན་དུ་འགྲོ་བས། མིའམ་མིར་ཆགས་པ་གསོད་པ་དང་།
ཀར་ཤ་པ་ཎའི་བཞི་ཆའི་ཚད་ཀྱི་རིན་ཐང་ཚང་བ་རྐུ་བ་དང་། མི་ཆོས་བླ་མའི་
བརྫུན་སྨྲ་བ་དང༌། རང་གིས་བུད་མེད་མ་ཡིན་པ་ལ་ལོག་པར་གཡེམ་པ་དང་།
མྱོས་འགྱུར་གྱི་ཁུ་བ་ཆང་འཐུང་བ་སྟེ་བསླབ་པའི་གཞི་ལྔ་དང་སྐྱབས་འགྲོའི་བསླབ་
བྱའི་མི་མཐུན་ཕྱོགས་རྣམས་ཇི་སྲིད་འཚོའི་བར་དུ་སྤོང་བར་ཁས་བླངས་པ་དེ་དགེ་
བསྙེན་གྱི་ནི་སྡོམ་པའོ་ཞེས་པའོ། ༈ གཉིས་པ་ནི། རྩ་བ་ལས། །
སྣ་གཅིག་སྣ་འགའ་ཕལ་ཆེར་སྤྱོད།། །།
ཡོངས་རྫོགས་སྤྱོད་དང་ཚངས་སྤྱོད་དང༌།། ་
སྐྱབས་འགྲོའི་དགེ་བསྙེན་རྣམ་པ་དྲུག།
རྩ་བ་བཞི་ལས་གཅིག་གཉིས་གསུམ།།
འདོད་ལོག་མི་ཚངས་སྤྱོད་སྤོངས་དང༌།།
སྐྱབས་འགྲོ་ཙམ་གྱི་དགེ་བསྙེན་དུ། །
ཁས་ལེན་རྣམས་དང་གོ་རིམ་བཞིན།།
ཞེས་པས་སྟོན་ལ། དོན་ནི། དགེ་བསྙེན་ལ་ཡན་ལག་གི་སྒོ་ནས་དབྱེ་ན་སྣ་གཅིག་
སྤྱོད་པའི་དགེ་བསྙེན་དང་། སྣ་འགའ་སྤྱོད་པའི་དགེ་བསྙེན་དང་། ཕལ་ཆེར་སྤྱོད་



པའི་དགེ་བསྙེན་དང༌། ཡོངས་རྫོགས་སྤྱོད་པའི་དགེ་བསྙེན་དང་། ཚངས་སྤྱོད་ཀྱི་
དགེ་བསྙེན་དང༌། སྐྱབས་གསུམ་འཛིན་པའམ་སྐྱབས་འགྲོའི་དགེ་བསྙེན་ཏེ་རྣམ་པ་
དྲུག་ཡོད་ཅིང་། དེ་དྲུག་གི་ངོས་འཛིན་ནི། མི་གསོད་པ་སོགས་རྩ་བ་བཞི་ལས་
གང་རུང་གཅིག་སྤོང་བར་ཁས་ལེན་པ་དང་པོ་དང༌། གཉིས་སྤོང་བར་ཁས་ལེན་ ་
པ་གཉིས་པ་དང་། གསུམ་སྤོང་བར་ཁས་ལེན་པ་གསུམ་པ་དང་། འདོད་པས་
ལོག་པར་གཡེམ་པ་སོགས་བསླབ་གཞི་ལྔ་ཡོངས་རྫོགས་སྤོང་བར་ཁས་ལེན་པ་བཞི་
པ་དང་། དེའི་སྟེང་དུ་མི་ཚངས་སྤྱོད་སྤོང་བར་ཁས་ལེན་པ་ལྔ་པ་དང་། དཀོན་
མཆོག་གསུམ་ལ་སྐྱབས་སུ་འགྲོ་བ་ཙམ་གྱི་དགེ་བསྙེན་དུ་ཁས་ལེན་པ་དྲུག་པ་སྟེ་
ཁས་ལེན་དྲུག་པོ་རྣམས་དང་དགེ་བསྙེན་གྱི་དབྱེ་བ་རྣམས་གོ་རིམ་ཇི་ལྟ་བ་བཞིན་
ཞེས་པའོ། །ཆང་སྤོང་བ་དང་སྐྱབས་འགྲོའི་བསླབ་བྱ་ལ་ནི་དགེ་བསྙེན་ཐམས་ཅད་
ཀྱི་སློབ་དགོས་ཤིང༌། དགེ་བསྙེན་གྱི་སྡོམ་པ་བརྒྱད་པོའི་འགྲེལ་པ་དང་ཐུབ་པ་
དགོངས་རྒྱན་ལས་གོ་མིའི་དགེ་བསྙེན་ཞེས་པ་ཞིག་ཀྱང་བཤད་དེ། དེ་ཡང་གོ་མི་
ནི་བཙུན་པའི་མིང་སྟེ་བཙུན་པའི་ཆས་སུ་བྱས་ནས་ཇི་སྲིད་འཚོའི་བར་དུ་བསྙེན་
གནས་ཀྱི་སྡོམ་པ་བླངས་ནས་བསྲུང་བ་ལ་གོ་མིའི་དགེ་བསྙེན་ཞེས་ཕལ་ཆེན་སྡེ་
པའི་ལུགས་སུ་གྲགས་པར་མཚོ་སྣ་པས་གསུངས་ཤིང་། རྗེ་རིན་པོ་ཆེས་གཞུང་
འདིར་དངོས་སུ་མ་གསུངས་པ་ཡང་གཞི་ཐམས་ཅད་ཡོད་པར་སྨྲ་བའི་ལུགས་མ་
ཡིན་པ་ལ་དགོངས་སམ་སྙམ་མོ། །རྗེ་བཙུན་བློ་བཟང་དཔལ་ལྡན་ཡེ་ཤེས་ཀྱིས།



༡༣
ས་
འགོས་ལོ་ཆེན་པོ་གོ་མེའི་དགེ་བསྙེན་ཡིན་ཚུལ། ཞེས་གསུངས་པ་ཡང་བརྟག་གོ།
༈ །གསུམ་པ་དགེ་ཚུལ་གྱི་སྡོམ་པའི་ངོས་འཛིན་བཤད་པ་ལ་གཉིས། དགེ་ཚུལ་
གྱི་སྡོམ་པ་ངོས་གཟུང་བ་དང་། དགེ་ཚུལ་གྱི་བསླབ་བྱ་གཏན་ལ་ཕབ་པའོ། ༈
དང་པོ་ནི། རྩ་བ་ལས། །
རྩ་བ་བཞི་དང་ཡན་ལག་དྲུག། །།
བ ཅུ་སྤོང་དགེ་ཚུལ་སྡོམ་པའོ།། །
ཞེས་པས་སྟོན་ལ། དོན་ནི། མཁན་སློབ་དགེ་འདུན་དང་བཅས་པའི་དབུས་སུ་
ངེས་འབྱུང་གི་བསམ་པས་ཀུན་ནས་བསླངས་ཏེ། སྲོག་གཅོད་པ་སོགས་རྩ་བ་བཞི་
དང༌༑ ༑གར་སོགས་ཡན་ལག་དྲུག་སྟེ་སྤང་བྱ་བཅུ་ཇི་སྲིད་འཚོའི་བར་དུ་སྤོང་
བར་ཁས་བླངས་པ་དེ་ནི་དགེ་ཚུལ་གྱི་སྡོམ་པའོ་ཞེས་པའོ། ༈ །གཉིས་པ་ནི། རྩ་
བ་ལས།
གར་སོགས་ཕྲེང་སོགས་རྣམ་གཉིས་དང་།། བད
གསེར་དངུལ་ལེན་དང་རྣམ་པ་གསུམ།། ཞེས་པ་
ཕྱེ་བས་ཡན་ལག་དྲུག་ཏུ་འགྱུར།།
མཁན་པོར་གསོལ་བ་གདབ་པ་དང་།། རབ་
ཁྱིམ་པའི་རྟགས་ནི་སྤོང་བ་དང༌། །
རབ་བྱང་རྟོགས་ནི་ལེན་པ་ལས། །



༡༣.
ཉམས་པ་རྣམ་གསུམ་བསྣན་པ་ཡིས།། །།
སྤང་བྱ་བཅུ་གསུམ་དག་ཏུ་འགྱུར།། ::
ཡན་ལག་ལྷག་མ་དང་རྩ་བཞིའི་ངོས་འཛིན་གཞུང་དུ་མི་གསལ་བ་སྣང་། བསྙེན་
གནས་ཀྱི་སྐབས་སུ་བཤད་ཟིན་པ་ལ་དགོངས་སོ། །ཞེས་པས་སྟོན་ལ། དོན་ནི།
སྲོག་གཅོད་པ། མ་བྱིན་པར་ལེན་པ། མི་ཚངས་པར་སྤྱོད་པ། རྫུན་དུ་སྨྲ་བ་སྟེ་རྩ་
བ་བཞི་དང་། གར་སོགས་དང་འཕྲེང་སོགས་ཏེ་རྣམ་པ་གཉིས་སོ་སོར་ཕྱེ་བ་དང་།
གསེར་དངུལ་ལེན་པ་དང་རྣམ་པ་གསུམ་པ་དེའི་སྟེང་དུ་ཆང་འཐུང་བ། ཕྱི་དྲོའི་
ཁ་ཟས་ཟ་བ། མལ་སྟན་ཆེ་མཐོ་སྟེ་གསུམ་བསྣན་པས་ཡན་ལག་དྲུག་ཏུ་འགྱུར་
ཞིང་༑ ༑ རྩ་བཞི་ཡན་ལག་དྲུག་དང་བཅས་པ་སློབ་དཔོན་ལས་སྡོམ་པ་དངོས་སུ་
བླངས་པ་ལས་འདས་པའི་སྤང་བྱའི་གཙོ་བོ་དེ་བཅུའི་སྟེང་དུ། མཁན་པོར་གསོལ་
བ་གདབ་པ་ལས་ཉམས་པ་དང༌། ཁྱིམ་པའི་རྟགས་ནི་སྤོང་བ་ལས་ཉམས་པ་དང་། །
རབ་བྱུང་གི་རྟགས་ནི་ལེན་པ་ལས་ཉམས་པ་སྟེ་མཁན་པོ་ལས་དངོས་སུ་བླངས་པ་
ལས་འདས་པ་ཉམས་པ་རྣམ་པ་གསུམ་བསྣན་པ་ཡིས་དགེ་ཚུལ་གྱི་སྡོམ་པ་དང་
འགལ་བའི་སྤང་བྱ་བཅུ་གསུམ་དག་ཏུ་འགྱུར་རོ་ཞེས་པའོ། ༈ །བཞི་པ་དགེ་སློང་
མའི་སྡོམ་པའི་ངོས་འཛིན་བཤད་པ་ལ་གཉིས། དགེ་སློང་མའི་སྡོམ་པ་ངོས་གཟུང་
བ་དང་། དགེ་སློང་མའི་བསླབ་བྱ་གཏན་ལ་དབབ་པའོ། ༈ །དང་པོ་ནི། རྩ་བ་
ལས༑ །



དགེ་ཚུལ་སྡོམ་པ་ཐོབ་རྗེས་སུ།།
རྩ་བའི་ཆོས་དྲུག་རྗེས་མཐུན་གྱི།།
ཆོས་དྲུག་སྤོང་བའི་སྡོམ་པ་ནི།། །།
དགེ་སློབ་མ་ཡི་སྡོམ་པ་ཡིན།། །།
ཞེས་པས་སྟོན་ལ། དོན་ནི། མཁན་མོ་དང་སློབ་དཔོན་མ་དང་དགེ་འདུན་དང་
བཅས་པའི་དབུས་སུ་ངེས་འབྱུང་གི་བསམ་པས་ཀུན་ནས་བསླངས་ཏེ། སྔར་
བཤད་པའི་དགེ་ཚུལ་མའི་སྡོམ་པ་རྣམ་པར་དག་པ་ཐོབ་པའི་རྗེས་སུ། ཁྲིམས་
གྲོགས་མེད་པར་ལམ་དུ་མི་འགྲོ་བ་ལ་སོགས་པ་སྤང་བྱ་སྤྲུག་མའི་ཆོས་འཛིན་པའི་
རྩ་བའི་ཆོས་དྲུག་དང༌། གསེར་སོགས་བདག་གིར་མི་གཟུང་བ་ལ་སོགས་པ་སྤང་
བྱ་གློ་བུར་བའི་ཆོས་འཛིན་པའི་རྗེས་མཐུན་གྱི་ཆོས་དྲུག་སྟེ་སྤང་བྱ་བཅུ་གཉིས་ལོ་
གཉིས་ཀྱི་བར་དུ་སྤོང་བར་ཁས་བླངས་པའི་སྡོམ་པ་དེ་ནི་དགེ་སློབ་མའི་སྡོམ་པ་
ཡིན་ནོ་ཞེས་པའོ། ༈ །གཉིས་པ་ནི། རྩ་བ་ལས།
གཅིག་པུ་ལམ་དུ་འགྲོ་མི་བྱ།། སོགས་
ཆུ་བོའི་ཕ་རོལ་རྐྱལ་མི་བྱ།། སྐྱེ
་
སྐྱེས་པ་ལ་ནི་རེག་མི་བྱ།།
སྐྱེས་པ་དང་ནི་འདུག་མི་བྱ།།
སྨྱན་དུ་འགྱུར་བ་མི་བྱ་ཞིང༌།།



gu
ཁ་ན་མ་ཐོ་འཆབ་མི་བྱ།།
དེ་དག་རྩ་བའི་ཆོས་དྲུག་སྤོང་།། །
གསེར་ལ་གཟུང་བར་མི་བྱ་ཞིང་།།
འདོམས་ཀྱི་སྤུ་ནི་བྲེག་མི་བྱ།།
གསོག་འཇོག་བྱས་པ་ཟ་མི་བྱ།།
རྩྭ་སྔོན་མི་གཙང་འདོར་མི་བྱ།།
ས་ནི་བརྐོ་བར་མི་བྱ་བ། །
རྗེས་མཐུན་ཆོས་ནི་རྣམ་དྲུག་སྤོང་།།
ཞེས་པས་སྟོན་ལ། དོན་ནི། ཁྲིམས་གྲོགས་མེད་པར་གཅིག་པུ་རུ་ལམ་དུ་འགྲོ་བར་
མི་བྱ་བ་དང་། ཆུ་བོ་ཆེན་པོའི་ཕ་རོལ་ཏུ་བགྲོད་ཕྱིར་གཅེར་བུར་རྐྱལ་མི་བྱ་བ་
དང་༑ ༑སྐྱེས་པ་ལ་ནི་རེག་པར་མི་བྱ་བ་དང་། སྐྱེས་པ་དང་ནི་སྟན་ཅིག་ཏུ་
འདུག་པར་མི་བྱ་བ་དང༌། ཕོ་མོ་གཉིས་སྤྲོད་པ་སྨྲ ན་དུ་འགྱུར་བའི་ལས་ཀྱང་མི་
བྱ་ཞིང་། ཟླ་མོའི་ཁ་ན་མ་ཐོ་བའམ་ལྟུང་བ་འཆབ་པར་མི་བྱ་བ་སྟེ་དེ་དག་ནི་རྩ་
བའི་ཆོས་དྲུག་སྤོང་བ་ཡིན་ཅིང་། གསེར་ལ་སོགས་པ་བདག་གིར་གཟུང་བར་
ཡང་མི་བྱ་ཞིང་། འདོམས་ཀྱི་སྤུ་ནི་བྲེག་པར་མི་བྱ་བ་དང༌། ་བྱིན་ལེན་མ་བྱས་
པར་ཟ་བར་མི་བྱ་བ་དང་། གསོག་འཇོག་བྱས་པ་ཟ་བར་མི་བྱ་བ་དང་། རྩྭ་སྔོན་
དག་ཀྱང་བཅད་པར་མི་བྱ་ཞིང་མི་གཙང་བར་འདོར་བར་ཡང་མི་བྱ་བ་དང་། ས་



༡༦
ནི་བརྐོ་བར་མི་བྱ་བ་སྟེ་དེ་དག་ནི་རྗེས་མཐུན་གྱི་ཆོས་ནི་རྣམ་པ་དྲུག་སྤོང་བ་ཡིན་
ནོ་ཞེས་པའོ། །རྩ་ཚིག་དེ་དག་ཕལ་ཆེར་ནི་ལུང་ཕྲན་ཚེགས་འགྲེལ་པ་དང་བཅས་
པ་རྣམས་སུ་ཡོད་ཀྱང་འགྱུར་གྱི་དབང་གིས་ཚིག་ཟུར་འདྲ་མིན་འགའ་ཞིག་ཡོད་
པར་སྣང་ངོ་། ༈ །ལྔ་པ་དགེ་སློང་མའི་སྡོམ་པའི་ངོས་འཛིན་བཤད་པ་ནི། རྩ་བ་
ལས༑
ཕམ་བརྒྱད་ལྷག་མ་ཉི་ཤུ་དང་། །
སྤང་བའི་ལྟུང་བྱེད་སུམ་ཅུ་གསུམ།། ན་
ལྟུང་བྱེད་འབའ་ཞིག་བརྒྱ་བརྒྱད་ཅུ།།
སོ་སོར་བཤགས་པ་བཅུ་གཅིག་དང༌།།
ཉེས་བྱས་བརྒྱ་དང་བཅུ་གཉིས་ཏེ། །
སུམ་བརྒྱ་དྲུག་ཅུ་རྩ་བཞི་རྣམས།།
སྤོང་བར་བྱེད་པ་དགེ་སློང་མ།། །
ཞེས་པས་སྟོན་ལ། དོན་ནི། མཁན་སློབ་དགེ་འདུན་གྱི་སྡེ་གཉིས་དང་བཅས་པའི་
དབུས་སུ་ངེས་འབྱུང་གི་བསམ་པས་ཀུན་ནས་བསླངས་ཏེ། གསོལ་བཞིའི་སྒོ་ནས་
མི་ཚངས་སྤྱོད་སོགས་ཕམ་པ་བརྒྱད་དང་། སྨྱན་བྱེད་པ་སོགས་ལྷག་མ་ཉི་ཤུ་
དང་༑ ༑འཆང་བ་སོགས་སྤང་བའི་ལྟུང་བྱེད་སུམ་ཅུ་རྩ་གསུམ་དང་། རྫུན་སྨྲ་བ་
སོགས་ལྟུང་བྱེད་འབའ་ཞིག་པ་བརྒྱ་དང་བརྒྱད་ཅུ་དང་། གཞན་གྱི་ཁྱིམ་ནས་འོ་



༡༧)
མ་བསླངས་ཏེ་འཐུང་ནས་ཚུལ་བཞིན་སྲུང་བར་བྱེད་པའི་སྡོམ་པ་དེ་ནི་དགེ་སློང་
མའི་སྡོམ་པའོ་ཞེས་པའོ། ༈ །དྲུག་པ་དགེ་སློང་ཕའི་སྡོམ་པའི་ངོས་འཛིན་བཤད་
པ་ནི། རྩ་བ་ལས།
ཕམ་པ་བཞི་དང་ལྷག་མ་ནི། །
བཅུ་གསུམ་སྤང་ལྟུང་སུམ་ཅུ་དང་།།
ལྟུང་བྱེད་འབའ་ཞིག་དགུ་བཅུ་དང་།།
སོར་བཤགས་བཞི་དང་ཉེས་བྱས་ནི།།།
བརྒྱ་དང་བཅུ་གཉིས་བསྡོམས་པ་ཡིས།།
ཉིས་བརྒྱ་ལྔ་བཅུ་རྩ་གསུམ་རྣམས།།
སྤོང་བར་བྱེད་པ་དགེ་སློང་ངོ་།། །།
ཞེས་པས་སྟོན་ལ། དོན་ནི། མཁན་སློབ་དགེ་འདུན་དང་བཅས་པའི་དབུས་སུ་
ངེས་འབྱུང་གི་བསམ་པས་ཀུན་ནས་བསླངས་ཏེ། ད་ལྟར་གྱི་ཆོ་ག་ཉེས་མེད་ཕུན་
ཚོགས་ཀྱི་སྒོ་ནས་བསྙེན་པར་རྫོགས་ཏེ། མི་ཚངས་སྤྱོད་སོགས་ཕམ་པ་བཞི་དང་།
ཁུ་བ་འབྱིན་པ་སོགས་ལྷག་མ་ནི་བཅུ་གསུམ་དང༌། འཆང་བ་སོགས་སྤང་ལྟུང་
སུམ་ཅུ་དང་། རྫུན་སྨྲ་བ་སོགས་ལྟུང་བྱེད་འབའ་ཞིག་པ་དགུ་བཅུ་དང༌། གྲོང་
ལམ་དུ་དགེ་སློང་མ་ལས་ཟས་ལེན་པ་སོགས་སོ་སོར་བཤགས་པར་བྱ་བ་བཞི་དང་།
མཐང་གོས་ཟླུམ་པོར་མི་བགོ་བ་སོགས་ཉེས་བྱས་ནི་བརྒྱ་དང་བཅུ་གཉིས་ཏེ་ཁྱོན་



༡༨
བསྡོམས་པ་ཡིས་ཁྲིམས་ཉིས་བརྒྱ་དང་ལྔ་བཅུ་རྩ་གསུམ་རྣམས་ཇི་སྲིད་འཚོའི་བར་
དུ་སྤོང་བར་ཁས་བླངས་ནས་ཚུལ་བཞིན་སྲུང་བར་བྱེད་པའི་སྡོམ་པ་དེ་ནི་དགེ་སློང་
ངོ་སྟེ་དེའི་སྡོམ་པ་ཡིན་ནོ་ཞེས་པའོ། །དེ་ཡང་ཉེས་ལྟུང་དེ་དག་གི་སྒྲ་བཤད་ནི།
སྡོམ་པ་ཉམས་པར་བྱེད་པའི་ཉེས་སྤྱོད་མཐར་ཐུག་ཡིན་པས་ན་རྩ་བ་དང༌། ཕ་
རོལ་ཉོན་མོངས་པས་རང་ཕམ་པར་བྱས་པས་ན་ཕམ་པ་དང༌། གསོ་བའི་ལྷག་མ་
ཅུང་ཟད་ཙམ་ལུས་པས་ན་ལྷག་མ་དང་། ཉེས་པ་དེའི་ཕྱིར་བཅོས་པ་ལ་སྤང་བྲལ་
སྔོན་དུ་འགྲོ་དགོས་པས་ན་སྤང་ལྟུང་དང༌། བྱེད་པ་པོ་ངན་འགྲོར་ལྟུང་བར་བྱེད་
པས་ན་ལྟུང་བྱེད་དང༌། ཉེས་པ་དེ་ཕྱིར་བཅོས་པ་ལ་དགེ་སློང་སོ་སོར་མཐོལ་བ་
སྔོན་དུ་བཏང་ནས་བཤགས་དགོས་པས་ན་སོ་སོར་བཤགས་པ་དང༌། བྱ་བ་ལེགས་
པར་མ་བྱས་པས་ན་ཉེས་བྱས་དང༌། ཡོན་ཏན་གོང་མ་སྐྱེ་བ་ལ་སྒྲིབ་པ་དང་
འབྲས་བུ་ཡིད་དུ་མི་འོང་བ་འབྱིན་པས་ན་སྡིག་པ་དང༌། དམ་པ་རྣམས་ཀྱི་སྤྱན་
སྔར་ཁ་ནས་སྨྲ་མི་ནུས་པའི་ལས་ཡིན་པས་ན་ཁ་ན་མ་ཐོ་བ་ཞེས་བརྗོད་པ་ཡིན་ནོ།
༈ །བཞི་པ་སོ་ཐར་གྱི་སྡོམ་པ་སྐྱེ་བའི་རྟེན་བཤད་པ་ནི། རྩ་བ་ལས།
དེ་ལྟར་སོ་ཐར་རིས་བརྒྱད་པོ།།
སྒྲ་མི་སྙན་པ་མ་གཏོགས་པའི།།
གླིང་གསུམ་སྐྱེས་པ་བུད་མེད་ཀྱི།།
རྟེན་ལ་སྐྱེ་ཡི་ཟ་མ་དང་།།



༡༩ ་
མ་ནིང་མཚན་གཉིས་སོགས་ལ་མིན།། །
ཞེས་པས་སྟོན་ལ། དོན་ནི། སྔར་བཤད་པ་དེ་ལྟར་སོ་སོར་ཐར་པའི་སྡོམ་པ་རིས་
བརྒྱད་པོ་དེ་བྱང་སྒྲ་མི་སྙན་པ་གླིང་ཕྲན་གཉིས་དང་བཅས་པ་མ་གཏོགས་པའི་
འཛམ་བུ་གླིང་དང་། ལུས་འཕགས་པོ་དང་། བ་ལང་སྤྱོད་དེ་གླིང་གསུམ་པ་དེའི་
སྐྱེས་པ་དང་བུད་མེད་ཀྱི་རྟེན་ཅན་ལ་སྐྱེ་ཡི། གྲོང་པའི་ཆོས་སྤྱོད་པའི་མཐུ་མེད་
པའི་ཐ་མ་དང༌། སྐྱེས་ནས་མ་ནིང་། ཟླ་ཕྱེད་མ་ནིང་། འཁྱུད་ལྡང་མ་ནིང་།
ཕྲག་དོག་མ་ནིང་། ཉམས་པ་མ་ནིང་སྟེ་ཕོ་མ་ནིང་ལྔ་དང༌། མཚན་གཉིས་མ་
ནིང་༑ ༑ གླེ་གདམས་མ་ནིང་། རྟག་ཏུ་ཟླ་མཚན་འཛག་པའི་མ་ནིང་། ཟླ་མཚན་
མི་འཛག་པའི་མ་ནིང་། མཚན་མ་ཙམ་ཡོད་པའི་མ་ནིང་སྟེ་མོ་མ་ནིང་ལྔ་དང་།
ཕོ་མོའི་དབང་པོ་གཉིས་ཀ་ཡོད་པའི་མཚན་གཉིས་པ་དང༌། དེར་མ་ཟད་གཞན་
ཡང་མཚམས་མེད་བྱས་པ་དང་། རྐུ་ཐབས་སུ་གནས་པ་དང་། ལོག་ལྟ་ཅན་
སོགས་ལ་ནི་སོ་ཐར་གྱི་སྡོམ་པ་སྐྱེ་བ་མིན་ནོ་ཞེས་པའོ། ༈ །ལྔ་པ་སོ་ཐར་གྱི་སྡོམ་
པ་གཏོང་བའི་རྒྱུ་བཤད་པ་ལ་གཉིས་སྡོམ་པ་གཏོང་བའི་རྒྱུ་བཤད་པ་དངོས་དང་།
དེ་ལ་རང་སྡེའི་བཞེད་ཚུལ་བཤད་པའོ། ༈ །དང་པོ་ལ་གཉིས། སོ་ཐར་རིས་
བརྒྱད་ཀའི་གཏོང་རྒྱུ་ཐུན་མོང་བ་བཤད་པ་དང༌། སོ་སོའི་གཏོང་རྒྱུ་ཐུན་མོང་མ་
ཡིན་པ་བཤད་པའོ། ༈ །དང་པོ་ནི། རྩ་བ་ལས།
སྡོམ་པ་གཏོང་བའི་རྒྱུ་ལ་གཉིས།། །



20
བསླབ་པ་ཕུལ་དང་ཤི་འཕོས་དང་།། །
མཚན་གཉིས་བྱུང་དང་ལན་གསུམ་གྱུར།། །།
དགེ་རྩ་ཆད་རྣམས་ཐུན་མོང་ངོ༌།།
ཞེས་པས་སྟོན་ལ། དོན་ནི། དེ་ཡང་སོ་ཐར་གྱི་སྡོམ་པ་གཏོང་བའི་རྒྱུ་ལ་སོ་ཐར་
རིས་བརྒྱད་ཀའི་གཏོང་རྒྱུ་ཐུན་མོང་བ་དང༌། སོ་སོའི་གཏོང་རྒྱུ་ཐུན་མོང་མ་ཡིན་
པ་གཉིས་ཡོད་པ་ལས། ཡུལ་དགེ་སློང་སོགས་ཀྱི་མདུན་དུ་བསླབ་པ་འབུལ་ལོ།
ཞེས་སོགས་ཀྱི་ཆོ་ག་བརྗོད་ནས་བསླབ་པ་ཕུལ་བ་དང་། ཤི་འཕོས་པ་དང༌། ཕོ་
མོའི་མཚན་མ་གཉིས་ཅིག་ཅར་དུ་བྱུང་བ་དང་། མཚན་ལན་གསུམ་དུ་གྱུར་པ་
དང་༑ ༑དགེ་བའི་རྩ་བ་ཆད་པ་སྟེ་ལོག་ལྟ་སྐྱེས་པ་རྣམས་ནི་ཐུན་མོང་གི་གཏོང་
རྒྱུའི་ཞེས་པའོ། ༈ །གཉིས་པ་ནི། རྩ་བ་ལས། །
ཉི་ཤུ་མ་ལོན་དེར་ཤེས་དང༌།། །
བསྟེན་ཕྱིར་ཁས་བླངས་ཉིན་ཞག་འདས།། ། །
རིམ་བཞིན་དགེ་སློང་དགེ་སློབ་མ།།
བསྙེན་གནས་རྣམས་ཀྱི་ཐུན་མོང་མིན།།
ཞེས་པས་སྟོན་ལ། དོན་ནི། མངལ་བཤོལ་དང་བཅས་པའི་ལོ་ཉི་ཤུ་མ་ལོན་པ་ལ་
ལོན་པར་འདུ་ཤེས་ཏེ་བསྙེན་པར་རྫོགས་པ་ལས། སླར་ལོ་ཉི་ཤུ་མ་ལོན་པར་དེར་
ཤེས་ཤིང་དེའི་ཚེའང་ལོ་ཉི་ཤུ་མ་ལོན་པ་དང་། སྐྱེས་པ་དང་འཁྲིག་པ་བསྟེན་པའི་



ཕྱིར་ཁས་བླངས་པ་དང་། ཇི་ལྟར་འཕེན་པ་བཏང་བ་ལྟར་ཉིན་ཞག་གི་མཐའ་
འདས་པ་གསུམ་ནི། རིམ་པ་བཞིན་དུ་དགེ་སློང་གི་སྡོམ་པ་དང་། བསྙེན་གནས་ཀྱི་
སྡོམ་པ་རྣམས་ཀྱི་གཏོང་རྒྱུ་ཐུན་མོང་མིན་པ་ཡིན་ནོ་ཞེས་པའོ། ༈ །གཉིས་པ་དེ་
ལ་རང་སྡེའི་བཞེད་ཚུལ་བཤད་པ་ནི། རྩ་བ་ལས། །
རྩ་བའི་ལྟུང་བ་འབྱུང་བ་དང༌།།
དམ་པའི་ཆོས་ནི་ནུབ་པ་ལས།།
སྡོམ་པ་གཏོང་ཞེས་འདོད་པའང་ཡོད།།
ཁ་ཆེ་བྱེ་བྲག་སྨྲ་བ་རྣམས།།
སྡོམ་ལྡན་རྩ་ལྟུང་བྱུང་བ་ལ།།
བུ་ལོན་ནོར་ལྡན་བཞིན་དུ་འདོད། །
ཅེས་པས་སྟོན་ལ། དོན་ནི། མདོ་སྡེ་པ་དང་ཉི་འོག་བྱེ་བྲག་སྨྲ་བ་སོགས་རྩ་བའི་
ལྟུང་བ་བཞི་གང་རུང་བྱུང་བ་ལས་སྡོམ་པ་གཏོང་ཞེས་འདོད་པ་དང༌། དེ་བཞིན་དུ་
ཉན་ཐོས་སྡེ་པ་བཅོ་བརྒྱད་ཀྱི་ནང་ཚན་གོས་དམར་བ་སོགས་འགའ་ཞིག་དམ་པའི་
ཆོས་ནི་ནུབ་པ་ལས་སྡོམ་པ་གཏོང་ངོ་ཞེས་འདོད་པའང་ཡོད་ཅིང་། ཁ་ཆེ་བྱེ་བྲག་
ཏུ་སྨྲ་བ་རྣམས་ནི་རྩ་ལྟུང་བྱུང་བས་སྦོམ་པོ་གཏོང་བར་མི་འདོད་དེ། སོ་ཐར་གྱི་
སྡོམ་པ་རྣམ་དག་དང་ལྡན་པའི་དགེ་སློང་ལྟ་བུ་ཞིག་ལ་སྲོག་གཅོད་ལྟ་བུའི་རྩ་བའི་
ལྟུང་བ་བྱུང་བ་ན། དེ་ནི་སྲོག་གཅོད་སྤོང་བའི་ཆ་ནས་ཚུལ་འཆལ་ཡིན་ཀྱང་མ་



༢༣
བྱིན་ལེན་སོགས་སྤོང་བའི་ཆ་ནས་ཚུལ་ལྡན་མིན་ཏེ། དཔེར་ན་སྐྱེས་བུ་ཞིག་ལ་བུ་
ལོན་དང་ནོར་གཉིས་ཀ་ཡོད་ན་དེ་ནི་བུ་ལོན་ཡོད་པའི་ཆ་ནས་དབུལ་པོ་ཡིན་ཀྱང་
ནོར་དང་ལྡན་པའི་ཆ་ནས་ཕྱུག་པོ་ཡིན་པ་བཞིན་ནོ་ཞེས་འདོད་ལ། དེ་བཞིན་དུ་
ཐོགས་མེད་སྐུ་མཆེད་སོགས་ནི་དམ་པའི་ཆོས་ནུབ་པས་གཏོང་བར་མི་འདོད་དེ།
དམ་པའི་ཆོས་ནུབ་ཀྱང་སྡོམ་པ་སྔར་མེད་གསར་དུ་འཐོབ་པ་མེད་ཀྱི། ཐོབ་ཟིན་
གཏོང་བ་མིན་པར་བཞེད་དོ་ཞེས་པའོ། ༈ །དྲུག་པ་སོ་ཐར་གྱི་སྡོམ་པ་བསྲུངས་
པའི་ཕན་ཡོན་བཤད་པ་ལ་གཉིས། སོ་ཐར་གྱི་སྡོམ་པ་བསྲུངས་བའི་ཕན་ཡོན་
བཤད་པ་དངོས་དང་། ཕན་ཡོན་ཅན་གྱི་སྡོམ་པ་དེ་བསྲུང་བར་གདམས་པའོ། ལྔ་
དང་པོ་ནི། རྩ་བ་ལས།
སྡོམ་པ་དེ་དག་བསྲུངས་པ་ལས།།
བར་
གནས་སྐབས་འབྲས་བུ་ལྷ་མི་དང་།། ཟབ་
མཐར་ཐུག་འབྲས་བུ་བྱང་ཆུབ་གསུམ།། བས་ དང་།
ཐོབ་བར་འགྱུར་ཞེས་གསུངས་པའི་ཕྱིར།། མ་ག་ལ་
ཞེས་པས་སྟོན་ལ། དོན་ནི། སྔར་བཤད་པའི་སོ་སོར་ཐར་པའི་སྡོམ་པ་རིས་བརྒྱད་
པོ་དེ་དག་ཚུལ་བཞིན་དུ་བསྲུངས་པ་ལས་གནས་སྐབས་ཀྱི་འབྲས་བུ་མངོན་མཐོ་ལྷ་
དང་མིའི་གོ་འཕང་དང་། མཐར་ཐུག་གི་འབྲས་བུ་ངེས་ལེགས་ཉན་ཐོས་ཀྱི་བྱང་
ཆུབ་དང་། རང་རྒྱལ་གྱི་བྱང་ཆུབ་དང༌། བླ་ན་མེད་པ་ཡང་དག་པར་རྫོགས་པའི་



བྱང་ཆུབ་གསུམ་ཐོབ་པར་འགྱུར་རོ་ཞེས་མདོ་རྒྱུད་དགོངས་འགྲེལ་ཀུན་ལས་ལན་
ཅིག་མ་ཡིན་པར་གསུངས་ཤིང༌། ཁྱད་པར་འཇུག་པ་ལས། སོ་སོའི་སྐྱེ་བོ་རྣམས་
ལ་གསུང་སྐྱེས་དང༌། །རང་བྱང་ཆུབ་ལ་བདག་ཉིད་ངེས་རྣམས་དང༌། །རྒྱལ་
སྲས་རྣམས་ཀྱི་ངེས་པར་ལེགས་པ་དང༌། །མངོན་མཐོའི་རྒྱུ་ནི་ཚུལ་ཁྲིམས་ལས་
གཞན་མེད། ཅེས་གསུངས་པའི་ཕྱིར་རོ་ཞེས་པའོ། །གཉིས་པ་ནི། རྩ་བ་ལས།
བརྩོན་ལྡན་རྣམས་ཀྱིས་སོ་སོར་ཐར།། །
རྟག་ཏུ་གུས་པས་འབད་དེ་བསྲུང༌།།
ཞེས་པས་སྟོན་ལ། དོན་ནི། ཕན་ཡོན་མཐའ་ཡས་པ་ཡོད་པར་གསུངས་པའི་རྒྱུ་
མཚན་དེའི་ཕྱིར་དལ་འབྱོར་དོན་ཡོད་བྱ་བར་འདོད་པའི་བརྩོན་འགྲུས་དང་ལྡན་
པ་རྣམས་ཀྱིས་བསྟན་པའི་རྩ་བ་སོ་སོར་ཐར་པའི་སྡོམ་པའི་བཅས་མཚམས་རྣམས་
རྟག་ཏུ་སྦྱོར་བ་དང་། གུས་པར་སྦྱོར་བའི་བརྩོན་འགྲུས་གཉིས་ཀྱིས་རང་གི་སྲོག་
ལས་ཀྱང་གཅེས་པར་བྱས་ནས་འབད་འབུང་བསྐྱེད་དེ་བསྲུང་བར་བྱའོ་ཞེས་པའོ།
༈ །གསུམ་པ་བཤད་པ་མཐར་ཕྱིན་པའི་ཚུལ་ལ་གཉིས། བསྟན་བཅོས་བརྩམས་
པའི་དགེ་བ་བསྔོ་བ་དང་། མཛད་བྱང་བཤད་པའོ། ༈ །དང་པོ་ནི། རྩ་བ་ལས།
དགེ་དེས་སྐྱེ་བར་ལུས་ཅན་རྣམས།།
རྟག་ཏུ་ཚངས་སྤྱོད་ལ་གནས་ཤོག།།
ཅེས་པས་སྟོན་ལ། དོན་ནི། དེ་ལྟར་འདུལ་བ་རྒྱ་མཚོའི་སྙིང་པོ་ཞེས་བྱ་བའི་



བསྟན་བཅོས་འདི་བརྩམས་པ་ལས་བྱུང་བའི་དགེ་བ་ཇི་སྙེད་ཐོབ་པ་དེས་དུས་དེང་
ནས་བཟུང་སྟེ་སྐྱེ་བ་ཐམས་ཅད་དུ་མཁའ་མཉམ་གྱི་ལུས་ཅན་རྣམས། རྟག་ཏུ་དལ་
འབྱོར་གྱི་རྟེན་ཐོབ་ཅིང་བསྟན་པའི་སྒོར་ཞུགས་ནས་ཚངས་པར་སྤྱོད་པའི་ཚུལ་ ་
ཁྲིམས་དྲི་མ་མེད་པ་ལ་གནས་ཏེ། རྣམ་མཁྱེན་རྒྱལ་བའི་གོ་འཕང་མྱུར་དུ་ཐོབ་
པར་ཤོག་ཅིག་ཅེས་པའོ། ༈ །གཉིས་པ་ནི། ཞེས་སོ་སོར་ཐར་པའི་སྡོམ་པ་
གཏན་ལ་དབབ་པ་འདུལ་བ་རྒྱ་མཚོའི་སྙིང་པོ་བསྡུས་པ་ཞེས་བྱ་བ་འདི་ནི། ཡུལ་
གངས་ཅན་གྱི་མཐར་སྐྱེས་པའི་སྙན་ངག་མཁན་ཤར་ཙོང་ཁ་པ་བློ་བཟང་གྲགས་
པའི་དཔལ་གྱིས་སྦྱར་བའོ། །ཞེས་པས་སྟོན་ལ། དོན་ནི། དེ་ཡང་ཞིབ་ཏུ་བཤད་ན་
ཅེས་ནི་ག་མཐའི་ཚིག་ཕྲད་ཡིན་ཅིང༌། སོ་སོར་ཐར་པའི་སྡོམ་པ་ཞེས་པའི་སྒྲ་དོན་
ནི་གོང་དུ་སྨོས་ཟིན་ལ་དེ་ལྟ་བུའི་སྡོམ་པ་དེ་མ་ཐོབ་པ་ཐོབ་པར་བྱ་བ། ཐོབ་པ་མི་
ཉམས་པས་བསྲུང་བ། ཉམས་ན་ཕྱིར་བཅོས་པའི་ཚུལ་རྣམས་དངོས་ཤུགས་གང་
རུང་གི་སྒོ་ནས་གཏན་ལ་དབབ་པ་སྟེ་འབེབས་པར་བྱེད་པའི་སྔོན་མེད་པའི་ལེགས་
བཤད་ཀྱི་མཚན་འདུལ་བའི་སྡེ་སྣོད་ཀྱི་བརྗོད་བྱ་སྤོང་བ་བདུན་འཁོར་བཅས་ཀྱི་
ཚུལ་ཁྲིམས་ཀྱིས་ཉོན་མོངས་པ་འདུལ་ཞིང་དབང་པོ་དུལ་བར་བྱེད་པས་ན་འདུལ་
བ་དང༌། འདུལ་བའི་སྡེ་སྣོད་དེ་ཡང་ཇི་སྐད་དུ། སོ་ཐར་གྱི་མདོ་ལས། སངས་
རྒྱས་འདུལ་བ་གངས་ཅན་མཚོ། གཏིང་མཐའ་མེད་པ་ཐམས་ཅད་ཀྱི། །གནས་
པའི་སྙིང་དང་སྙིང་པོ་ནི། །སོ་སོར་ཐར་པ་འདི་ཡིན་ནོ། །ཞེས་གསུངས་པ་ལྟར། །



༢༥
དཔེར་ན་རྒྱ་མཚོ་ཆེན་པོ་ནི་གཏིང་མཐའ་དཔག་དཀའ་ཞིང་རིན་པོ་ཆེ་ཐམས་ཅད་
ཀྱི་འབྱུང་གནས་ཡིན་པ་ལྟར་དམ་པའི་ཆོས་འདུལ་བ་འདི་ཡང་དགག་སྒྲུབ་གནང་
གསུམ་སོགས་བཅས་མཚམས་ཀྱི་གཏིང་མཐའ་དཔག་དཀའ་ཞིང་མངོན་མཐོ་དང་
ངེས་ལེགས་ཀྱི་ཡོན་ཏན་ཐམས་ཅད་ཀྱི་འབྱུང་གནས་ཡིན་པས་ན་རྒྱ་མཚོའི་དང༌། །
རྒྱ་མཚོའི་དེའི་སྙིང་པོ་ཁྱད་པར་ཅན་ནི་ཡིད་བཞིན་གྱི་ནོར་བུ་རིན་པོ་ཆེ་ཡིན་པ་
ལྟར༑ ༑འདུལ་བའི་ཡང་སྙིང་པོ་ཁྱད་པར་ཅན་ནི་སོ་སོ་ཐར་པའི་སྡོམ་པ་འདི་
ཡིན་ལ། འདིར་ཡང་སྡོམ་པ་དེ་རྩལ་དུ་བཏོན་ནས། འཆད་པས་ན་སྙིང་པོ་དང་།
ཚིག་གི་ལོ་འདབ་ཧ་ཅང་རྒྱས་པ་མ་ཡིན་པས་ན་བསྡུས་པ་ཞེས་བྱ་བ་འདི་ནི།
འཕགས་པའི་ཡུལ་རྡོ་རྗེ་གདན་གྱི་བྱང་ཕྱོགས་ཁ་བ་ཅན་གྱི་ལྗོངས་འདི་ལ་སྟོད་
མངའ་རིས་སྐོར་གསུམ། བར་དབུས་གཙང་རུ་བཞི། སྨད་མདོ་ཁམས་སྒང་
གསུམ་རྣམས་སུ་ཡོད་པར་གྲགས་པ་ལས། ཡུལ་གངས་ཅན་གྱི་ཤར་ཕྱོགས་ཀྱི་
མཐའ་སྨད་མདོ་ཁམས་སྒང་གསུམ་གྱི་ནང་ཚན་ཙོང་ཆུ་འབབ་པས་ན་ཙོང་ཁ་སྒང་
དུ་གྲགས་པ་དེར་སྐྱེས་ཤིང་། སྤྱིར་གྱི་དཔལ་ལྡན་དཎྜིའི་གཞུང་ལུགས་ཀྱི་ལམ་
རྣམ་པར་དབྱེ་བ་ནས་སྐྱོན་བཅུ་སྤོང་བའི་བར་ལ་ལེགས་པར་སྦྱངས་ཤིང་། ཁྱད་
པར་མེ་ལོང་ལས། ཤིས་བརྗོད་ཕྱག་བྱ་དངོས་པོ་ནི། །ངེས་པར་བསྟན་པའང་དེ་
ཡི་སྒོ། །ཞེས་དང༌། དངོས་པོ་རྣམས་ཀྱི་རང་བཞིན་གང་། །གནས་སྐབས་སྣ་
ཚོགས་དངོས་གསལ་བྱེད། །དེ་ནི་རང་བཞིན་བརྗོད་པ་སྟེ། ཞེས་གསུངས་པ་ལྟར།



༢༤༨
བསྟན་བཅོས་འདིར་ཡང་དང་པོར་ཤིས་བརྗོད་ཀྱི་སྒོ་དང་། ཕྱག་བྱ་བའི་སྒོ་དང་།
དངོས་པོ་ངེས་བསྟན་གྱི་སྒོ་གསུམ་ཚང་ཞིང་། དངོས་གཞི་ཡང་དོན་རྒྱན་སོ་ལྔའི་
དང་པོ་རང་བཞིན་བརྗོད་པའི་རྒྱན་གྱི་སྒོ་ནས་རྗེས་སུ་བསྔགས་པའི་སྡེབ་སྦྱོར་དུ་
བྱས་ལ་དེ་ཡང་བོད་སྐད་ལ་ཡོད་པའི་ཡི་གེ་ལྕི་ཡང་ལེགས་པར་སྤེལ་ཞིང་། རང་
ཚིག་དང༌། སྔ་ཕྱི་དང་། དངོས་ཤུགས་འགལ་བ་དང༌། ཟློས་བུར་བརྗོད་པ་དང་
གྲོང་ཚིག་འདྲེས་པ་སོགས་སྐྱོན་ཕྲ་མོས་ཀྱང་དབེན་ཅིང༌། འདུལ་བ་ལུང་སྡེ་བཞིའི་
དོན་ཐམས་ཅད་ཡི་གེ་ཉུང་ངུས་འགྲེལ་བ། དངོས་ཟིན་གྱི་དོན་གོ་སླ་ལ། བརྗོད་
བྱའི་གཏིང་རྒྱལ་སྲས་མཐུ་ཆེན་དག་གིས་ཀྱང་དཔག་དཀའ་བ་ཡིན་པས་ན་དེ་
མཛད་པ་པོ་ལ་སྙན་ངག་མཁན་ཞེས་གསུངས་པ་ཡིན་པས་དེ་ཉིད་ཀྱི་མཚན་ཉིད་
ཀྱི་མཚན་འཁྲུངས་ཡུལ་ལས་བཏགས་པ་ཤར་ཙོང་ཁ་པ་དང་རབ་ཏུ་བྱུང་བའི་
མཚན་བློ་བཟང་གྲགས་པའི་དཔལ་གྱིས་གཞན་གྱིས་བསྐུལ་བ་ལམ་ལྟོས་པར་
ཐུགས་བརྩེ་བས་ཀུན་ནས་བསླངས་ཏེ་སྦྱར་བའོ་ཞེས་པའོ། །སྨྲས་པ། འཕགས་
ཡུལ་ཝཱ་ར་ཎ་སིའི་ནོར་འཛིན་ཆར། །རྣམ་འདྲེན་བཞི་པའི་མགུར་གྱི་བུམ་བཟུང་
ལས། །ལེགས་འོངས་བདེན་བཞིའི་ཆོས་ཀྱི་ཁྲུས་ཆབ་ཀྱིས། །སྐལ་བཟང་བློ་ཡི་དྲི་
མ་བཀྲུས་སོ་སྐད། །དེ་ཡི་ཆོས་ཚུལ་རྒྱུ་ཆ་དཔག་དཀའི་ཕྲེང༌། །ཉུང་ཉུང་ཚིག་གི་
སྲད་བུ་ལ་བརྒྱུས་ནས། །བླུན་བླུན་འགྲོ་བའི་མགུལ་པར་སྤྲད་མཛད་པར། །འདྲེན་
མཆོག་བློ་བཟང་གྲགས་པ་ཞེས་སུ་གྲགས། །གང་གསུང་འདབ་སྟོང་དབུས་གནས་



༣༧
དོན་བཟང་བཅུད། །མཐར་སྐྱེས་རྐང་དྲུག་ཚོགས་ཀྱིས་མ་རྙེད་པར། །རྗེས་བརྩེ་
ཡང་སྤྲུལ་གར་གྱི་རྩིད་འཇོ་ལ། །ཡོངས་འཛིན་ཉིན་མོར་བྱེད་པ་ཞེས་བརྗོད་ཀྱང་།
དངོས་བསྟན་ཉམ་ཆུང་བློས་ཀྱང་རྟོགས་སླ་མོད། །བརྗོད་བྱའི་གཏིང་མཐའ་ཡེ་
ནས་ཤེས་དཀའ་བའི། །རྒྱལ་བ་གཉིས་པའི་གསུང་རབ་འོ་མའི་མཚོ། །རྒྱས་
མཛད་མཚན་མའི་མགོན་པོའང་ཁྱོད་ལས་ཅི། །དུས་ངན་སྙིགས་མས་ཧ་ཅང་
སྦགས་དུས་ཀྱང་། །རྣམ་དག་ཁྲིམས་ཀྱི་སྒོང་རྒྱ་མ་གྲོལ་བར། །ཟབ་ལམ་རིམ་
གཉིས་གླུ་དབྱངས་སྒྲོགས་མཁས་པའི། །འདབ་བཟང་དེས་ནི་བདག་གི་ཡིད་རབ་
འཕྲོགས། །མཛེས་མཛེས་གོས་ཀྱི་ཟག་ཕུང་ཁབས་པ་དང༌། །ཞིམ་ཞིམ་ཟས་ཀྱིས་
ལྟོ་བ་ཁེངས་པ་ལ། །ཟབ་ཟབ་སྙིང་པོར་སེམས་པའི་བློ་གྲོས་འདི། །རྨོངས་རྨོངས་
ཕྱུགས་ཀྱི་ཕུ་ནུ་ཡིན་པས་ན། །ཡང་ཡང་རྙེད་དཀའི་དལ་འབྱོར་མི་ལུས་འདི།
ཕངས་ཕངས་དབུལ་པོའི་ནོར་བུ་ལྟར་མཐོང་ནས། །ཐུང་ཐུང་བློ་སྣ་ལྡན་པའི་
བརྩོན་འགྲུས་ཀྱིས། །ལེགས་ལེགས་གཏན་མདུན་བསྒྲུབ་ན་མི་ལེགས་སམ། །ལྔ་
བདོའི་མུན་པས་ཁྱབ་པའི་དུས་ངན་འདིར། །ཉམ་ཆུང་སྲིན་བུའི་ཁ་ཡི་འོང་སྡང་
གིས། །བརྟན་གཡོའི་སྨག་རུམ་བཅིལ་བར་མི་ནུས་པས། །རང་མགོ་རང་གིས་
བཏོན་ན་ཅིས་ཀྱང་ལེགས། །འདི་ལྟར་འབད་ལས་བྱུང་བའི་ལེགས་བྱས་ནི།
རབ་དཀར་བྱ་བའི་རྗེས་སུ་འགྲོ་བ་དེ། །སྐྱེ་དགུའི་སྒྲིབ་གཉིས་ཚ་གདུང་ཡོངས་
བྱང་ནས། །ཚོགས་གཉིས་ཆུ་གཏེར་འཕེལ་བའི་རྒྱུ་རུ་བསྔོ་།། ཞེས་སོ་སོར་ཐར་



པའི་སྡོམ་པ་གཏན་ལ་དབབ་པ་འདུལ་བ་རྒྱ་མཚོའི་སྙིང་པོ་བསྡུས་པའི་ཊཱིཀྐ་བློ་
བཟང་དགོངས་དོན་གསལ་བའི་ཉིན་བྱེད་ཅེས་བྱ་བ་འདི་ནི། ཡོངས་འཛིན་མཧཱ་
པཎྜིཏ་ཡེ་ཤེས་རྒྱལ་མཚན་བཟང་པོས་མཛད་པའི་རྣམ་བཤད་འདུལ་གཞུང་གསལ་
བའི་སྒྲོན་མེ་ལ་བརྟེན་ནས། རྩ་བའི་བླ་མ་རྡོ་རྗེ་དཔལ་བཟང་པོའི་བཀའ་དྲིན་གྱིས་
འཚོ་བའི་མདུན་པ་སུ་དཡ་རྨེ་ཤ་རས་ཀུན་དགའི་ལོ་ཚིམ་བྱེད་ཟླ་བའི་དམར་
ཕྱོགས་ཀྱི་རྫོགས་པ་དང་པོའི་ཉིན། བཞད་དངུལ་ཆུ་རི་ཁྲོད་དགའ་ལྡན་རྩེར་སུག་
བྲིས་སུ་བགྱིས་པ་ཛཡནྟུ།། །།



(iv)
༄༅། །ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་མཛད་པའི་
བྱང་ཆུབ་ལམ་གྱི་རིམ་པའི་བསྡུས་དོན་ནམ་ཉམས་མགུར་རྩ་
གཞུང་གི་འགྲེལ་མཛད་མཁས་གྲུབ་རོང་ཐ་བློ་བཟང་
དམ་ཆོས་རྒྱ་མཚོའི་རྣམ་ཐར་ཤིན་ཏུ་
བསྡུས་པ་བཞུགས་སོ།།
༄༅། །རོང་ཐ་བློ་བཟང་དམ་ཆོས་རྒྱ་མཚོ་ནི་མདོ་སྨད་སྒ་ལུང་དུ་རབ་བྱུང་བཅུ་
བཞི་པའི་ཤིང་གླང་ (1865) ལོ་ལ་འཁྲུངས། དགུང་ལོ་དགུ་ཙམ་ལ་ཕེབས་སྐབས་
ལྡན་མ་རྭ་ཉག་ཐེག་ཆེན་གླིང་དུ་ཆོས་ཞུགས་མཛད། དགུང་ལོ་ཞེ་བདུན་སྐབས་
འཇིགས་བྱེད་དབང་ཆོག་བརྩམས། དེ་རྗེས་ཀྱི་ལོ་རྒྱུས་རྙེད་སོན་མ་བྱུང་།།།



༢༩ ་
༄༅། །བྱང་ཆུབ་ལམ་གྱི་རིམ་པའི་བསྡུས་དོན་ནམ་ཉམས་
མགུར་ཚིག་འགྲེལ་བློ་ལྡན་འཇུག་ངོགས་ཞེས་བྱ་བ་
བཞུགས་སོ།
༄༅།། ན་མོ་གུ་རུ་མཉྫཱ་གྷོ་ཥཱ་ཡ། །ཡེ་ཤེས་མཚོན་གྱིས་རྨོངས་ཆེན་དྲ་བ་
བཅད༑ ༑ཞི་བའི་བསིལ་བས་ལས་ཉོན་ཚ་གདུང་བཅིལ། །བྱམས་པའི་སྤྱན་གྱི་
འགྲོ་ལ་རྟག་ཏུ་གཟིགས། །བླ་མ་འཇམ་དཔལ་གཞོན་ནུས་བདག་སྐྱོངས་ཤིག །བློ་
ཆེན་བློ་བཟང་གྲགས་པའི་བ་དན་དཀར། །འཇིག་རྟེན་གསུམ་ན་ཆེས་ཆེར་དར་
བའི་གཟུགས། །དུས་གསུམ་རྣམ་པར་འདྲེན་པའི་མཁྱེན་དང་བརྩེ། །གཅིག་ཏུ་
སྤུངས་པ་དེ་དག་ཅིས་མི་མཆོག །གང་གི་གསུང་གསང་དབྱངས་ཀྱི་མ་མོ་ལས།
ལེགས་པར་བཤད་པའི་གཏམ་གྱི་རིན་ཆེན་ནི། །ཇི་སྙེད་འཇོ་བ་མཐའ་ཀླས་འགྲོ་
བའི་སྨན། །ལམ་གྱི་རིམ་པ་ཞེས་གྲགས་འཇིག་རྟེན་མིག །དེ་ཡང་བརྗོད་དོན་སྙིང་
པོ་ཀུན་བསྡུས་པ། །ཡིག་ཚོགས་ཁུར་ཆེན་བརྩེགས་མིན་ཆོས་ཕུང་གི། །བཅུད་ཀྱི་
གཟུགས་བརྒྱ་འཆར་བའི་མེ་ལོང་ནི། །བསྡུས་དོན་ཞེས་བྱ་དེ་ཡི་གསལ་བྱེད་བྲི།
དེ་ལ་འདིར་ཐུབ་པ་སངས་རྒྱས་བཅོམ་ལྡན་འདས་ཀྱིས་གསུངས་པའི་ཆོས་ཀྱི་
ཕུང་པོ་ཐམས་ཅད་ཀྱི་བརྗོད་བྱ་གཅིག་ཏུ་བསྡུས་པ། རྒྱལ་བ་སྲས་དང་བཅས་པ་



༣0
ཀུན་གྱི་བགྲོད་པ་གཅིག་པའི་ལམ་པོ་ཆེ། །སྐྱེས་བུ་གསུམ་གྱི་ལམ་གྱི་རིམ་པ་ཞེས་
གྲགས་པའི་དོན་གྱི་སྙིང་པོ་བསྡུས་པ་ལམ་རིམ་བསྡུས་དོན་ཞེས་བྱ་བ་འདི་ཉིད་ཀྱི་
གཞུང་འགྲེལ་དངོས་ནི་ལམ་གྱི་རིམ་པ་ཆེ་ཆུང་སོགས་ཡིན་ལ། བློ་གྲོས་དང་ལྡན་
པ་རྣམས་ཀྱིས་དེ་ལྟ་བུའི་ལེགས་པར་བཤད་པའི་ཚོགས་ཆེན་པོ་རྣམས་ལ་ཐོས་
བསམ་མཛད་པ་ལས། བླུན་པོའི་ངག་འཁྱལ་འབྲས་མེད་ཚིག་གི་སྤུན་པ་དག་ལ་
ཡིད་གཏད་པར་མི་བྱེད་པར་དངོས་སུ་གྲུབ་ན་ཡང་། ཤིན་ཏུ་དམན་པའི་བློ་གྲོས་
གསར་བུ་བ་རྣམས་ལ་ཅུང་ཟད་ཕན་དུ་རེ་བས། འབྲུ་འགྲེལ་ཉུང་ངུ་ཙམ་འགོད་
པ་ལ། དེ་ཡང་མཆོད་པ་བརྗོད་པ་སོགས་སྔོན་འགྲོ། །དངོས་གཞི་གཞུང་གི་དོན།
མཇུག་གི་དོན་བཅས་གསུམ་ལས། དང་པོ་ལ་ཡང་མཆོད་བརྗོད་དང་རྩོམ་པ་དམ་
བཅའ་བ་གཉིས་ལས། དང་པོ་ལ་ཡང་། རྩ་བར། །
ཕུན་ཚོགས་དགེ་ལེགས་བྱེ་བའི་བསྐྲུན་པའི་སྐུ།།
མཐའ་ཡས་འགྲོ་བའི་རེ་བ་སྐོང་བའི་གསུང་།།
མ་ལུས་ཤེས་བྱ་ཇི་བཞིན་གཟིགས་པའི་ཐུགས།།
ཤཱ་ཀྱའི་གཙོ་བོ་དེ་ལ་མགོས་ཕྱག་འཚལ།།
ཟླ་མེད་སྟོན་པ་དེ་ཡི་སྲས་ཀྱི་མཆོག།
རྒྱལ་བའི་མཛད་པ་ཀུན་གྱི་ཁུར་བསྣམས་ནས།།
གྲངས་མེད་ཞིང་དུ་སྤྲུལ་པས་རྣམ་རོལ་བ།།



༣༡
མི་ཕམ་འཇམ་པའི་དབྱངས་ལ་ཕྱག་འཚལ་ལོ།།
ཤིན་ཏུ་དཔག་པར་དཀའ་བ་རྒྱལ་བའི་ཡུམ།།
ཇི་བཞིན་དགོངས་པ་འགྲེལ་མཛད་འཛམ་གླིང་རྒྱན།།
ཀླུ་སྒྲུབ་ཐོགས་མེད་ཅེས་ནི་ས་གསུམ་ན།།
ཡོངས་སུ་གྲགས་པའི་ཞབས་ལ་བདག་ཕྱག་འཚལ།།
ཤིང་རྟ་ཆེན་པོ་གཉིས་ལས་ལེགས་བརྒྱུད་པའི། །
ཟབ་མོ་ལྟ་བ་རྒྱ་ཆེན་སྤྱོད་པའི་ལམ། །
མ་ནོར་ཡོངས་སུ་རྫོགས་པའི་གནད་བསྡུས་པའི། །
གདམས་པའི་མཛོད་འཛིན་མར་མེ་མཛད་ལ་འདུད།།
རབ་འབྱམས་གསུང་རབ་ཀུན་ལ་ལྟ་བའི་མིག། ་
སྐལ་བཟང་ཐར་པར་བགྲོད་པའི་འཇུག་ངོགས་མཆོག།
བརྩེ་བས་བསྐྱོད་པའི་ཐབས་མཁས་མཛད་པ་ཡིས། །
གསལ་མཛད་བཤེས་གཉེན་རྣམས་ལ་གུས་ཕྱག་འཚལ།།
ཕུན་སུམ་ཚོགས་པའི་དགེ་བའི་ལེགས་བྱས་བྱེ་བས་ཏེ་དཔག་ཏུ་མེད་པར་སྔོན་
ཐུགས་བསྐྱེད་པ་ནས་བཟུང་བསྐལ་པ་གྲངས་མེད་པ་གསུམ་གྱི་ཡན་དུ་བསོད་
ནམས་དང་ཡེ་ཤེས་ཀྱི་ཚོགས་གཉིས་བཟུང་དུ་འབྲེལ་བ་བསགས་པའི་རྒྱུས་བསྐྲུན་
པའི་སྐུ་མཆོག་མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་



ཅུས་སྤྲས་པ། མཐའ་ཡས་ཤིང་གྲངས་མེད་པའི་འགྲོ་བའི་སྟེ་འགྲོ་བ་རང་རང་གི་
ཁམས་དང་མོས་པ་དང་མཚུངས་པའི་དམ་པའི་ཆོས་ཀྱི་སྒྲ་དབྱངས་སེམས་ཅན་
ཀུན་གྱི་སོ་སོའི་རེ་བ་སྐོང་བའི་ནུས་པ་དང་ལྡན་པའི་གསུང་དབྱངས་ཡན་ལག་
དྲུག་ཅུའི་བདག་ཉིད་ཅན། ཇི་ལྟ་བ་དང་ཇི་སྙེད་པའི་གནས་མ་ལུས་པ་སྟེ་ཤེས་བྱ་
ཐམས་ཅད་ཀྱི་གནས་ལུགས་ཇི་བཞིན་པར་མཁྱེན་ཅིང་གཟིགས་པའི་ཡེ་ཤེས་དང་
ལྡན་པ། སངས་རྒྱས་བཅོམ་ལྡན་འདས་ཞེས་ཤཱཀྱའི་གཙོ་བོ་དེ་ཉིད་ལ་ཡན་ལག་
གི་མཆོག་མགོས་བཏུད་ནས་ཕྱག་འཚལ་བ་དང་། འགྲན་ཟླ་མེད་པའི་སྟོན་པ་ཐུབ་
པའི་དབང་པོ་དེ་ཡི་སྲས་ཀྱི་མཆོག་ཏུ་གྱུར་པ་རྒྱལ་བའི་མཛད་པ་ཀུན་གྱི་ཁུར་ཆེན་
རང་གི་བདག་ཉིད་དུ་བསྣམས་ཏེ་འཛིན་ནས། གྲངས་དང་མུ་མཐའ་མེད་པའི་
ཞིང་ཁམས་ཀུན་ཏུ་སྤྲུལ་པའི་བཀོད་པ་བསམ་གྱིས་མི་ཁྱབ་པས་རྣམ་པར་རོལ་པ་
འཕགས་པ་མི་ཕམ་མགོན་དང་། རྗེ་བཙུན་འཇམ་དཔལ་དབྱངས་ལ་གུས་པ་ཆེན་
པོས་ཕྱག་འཚལ་ལོ་ཞེས་པ་དང་། ཤིན་ཏུ་གཏིང་དཔག་པར་དཀའ་བ་རྒྱལ་བས་
ལེགས་པར་གསུངས་བའི་ཡུམ་ཤེར་ཕྱིན་གྱི་མདོ་ཇི་ལྟ་བ་བཞིན་དུ་དགོངས་པ་
འགྲེལ་པ་མཛད་པ་ལ་རྒྱལ་བ་རང་ཉིད་ཀྱིས་ལུང་བསྟན་པའི་སྐྱེས་མཆོག་ཆེན་པོ་
འཛམ་གླིང་མཛེས་པར་བྱེད་པའི་རྒྱན། དཔལ་མགོན་འཕགས་པ་ཀླུ་སྒྲུབ་དང་།
འཕགས་པ་ཐོགས་མེད་ཅེས་མཚན་སྙན་གྱི་གྲགས་པ་ནི་ས་གསུམ་ན་ཡོངས་སུ་
གྲགས་པའི་མཁས་པ་དག་གི་ཞབས་ལ་བདག་ཕྱག་འཚལ་ལོ་ཞེས་པ་དང་། དེ་ལྟ་



བུའི་ཤིང་རྟ་ཆེན་པོ་གཉིས་ལས་ལེགས་པར་བརྒྱུད་པའི་གདམས་པ་ཟབ་མོ་སྟོང་པ་
ཉིད་ཀྱི་ལྟ་བ་དང་། རྒྱ་ཆེན་པོས་དང་ཕ་རོལ་ཏུ་ཕྱིན་པ་ལ་སྤྱོད་པའི་ལམ་མཆོག་
དེ་དག །མ་ནོར་ཞིང་ཕྱིན་ཅི་མ་ལོག་པ་དོན་ཐམས་ཅད་ཡོངས་སུ་རྫོགས་པའི་
གནད་འགག་མ་ལུས་པར་བསྡུས་པའི། གདམས་ངག་དམ་པའི་མཛོད་འཛིན་ལྔ་
བརྒྱའི་གཙུག་རྒྱན་དཔལ་མར་མེ་མཛད་ལའང་གུས་པ་ཆེན་པོས་འདུད་པ་དང་།
གཞན་ཡང་རབ་འབྱམས་ཏེ་རྒྱ་ཆེ་ཞིང་མུ་མཐའ་མེད་པའི་རྒྱལ་བའི་གསུང་རབ་
དང་༑ ༑དེ་ཡི་དགོངས་པ་འགྲེལ་པ་ཀུན་ལས། ལྟ་བའི་མིག་གཅིག་པུ་དང་།
སྐལ་བ་བཟང་པོ་དང་ལྡན་པའི་གདུལ་བྱ་རྣམས་ཐར་པ་དང་ཐམས་ཅད་མཁྱེན་
པའི་ལམ་དུ་བགྲོད་པར་བྱེད་པའི་འཇུག་ངོགས་མཆོག་ཏུ་གྱུར་པ་ནི། མཁྱེན་པ་
དང་བརྩེ་བས་རབ་ཏུ་བསྐྱོད་པའི་ཐབས་མཁས་ཀྱི་མཛད་པ་དེ་ཡིས་བཀའ་དང་
དགོངས་འགྲེལ་གྱི་གཞུང་ཀུན་གྱི་སྙིང་པོ་མཐའ་དག་ཕྱོགས་གཅིག་ཏུ་བསྡུས་པའི་
ལམ་གྱི་རིམ་པ་འདི་ཉིད་གསལ་བར་མཛད་པའི་གསུང་གི་འཕྲིན་ལས་ཏེ་ལེགས་
པར་བཤད་པ་དེ་དག་ཡིན་ལ་དེ་གང་ལ་མངའ་བའི་བཤེས་གཉེན་རྣམས་ལ་ཡང་
གུས་པས་ཕྱག་འཚལ་ལོ་ཞེས་པ་ཡིན་ལ། དེས་ཁྱད་པར་བརྗོད་པའི་རིམ་པ་སོང་
ཞིང་༑ ༑གཉིས་པ་བརྩམ་བྱའི་གཞུང་ངོས་བཟུང་ཞིང་དེའི་ཆེ་བ་བརྗོད་པ། རྩོམ་
པ་དམ་བཅའ་བ་ཤུགས་ལ་བསྟན་པ་གསུམ་ལས། དང་པོ་ནི། རྩ་བར། །
འཛམ་གླིང་མཁས་པ་ཡོངས་ཀྱི་གཙུག་གི་རྒྱན།།



༣༤
སྙན་པའི་བ་དན་འགྲོ་ན་ལྷང་ངེ་བ།།
ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ།།
ལེགས་བརྒྱུད་བྱང་ཆུབ་ལམ་གྱི་རིམ་པ་ནི།།
དེ་ཡང་འཛམ་གླིང་མཁས་པ་ཡོངས་ཀྱི་གཙུག་གི་རྒྱན་དུ་གྱུར་པ་མཚན་གྱི་སྙན་
པའི་བ་དན་དཀར་པོ་འགྲོ་བ་ཀུན་གྱི་ཁམས་ན་ལྷང་ངེ་གསལ་བ། ཀླུ་སྒྲུབ་དང་
ཐོགས་མེད་གཉིས་ལས་རིམ་པ་བཞིན་དུ་ལེགས་པར་བརྒྱུད་པའི་ཆོས་བྱང་ཆུབ་
ལམ་གྱི་རིམ་པ་ཞེས་གྲགས་པ་ནི། བརྩམ་བྱའི་གཞུང་ངོས་བཟུང་བ་དང་། གཉིས་
བསྟན་པ་གཉིས་ལས། དང་པོ་ལ་རྩ་བར། །
སྐྱེ་རྒུའི་འདོད་དོན་མ་ལུས་སྐོང་བས་ན།།
གདམས་པ་རིན་ཆེན་དབང་གི་རྒྱལ་པོ་སྟེ།།
གཞུང་བཟང་སྟོང་གི་ཆུ་བོ་འདུ་བའི་ཕྱིར།། །
དཔལ་ལྡན་ལེགས་པར་བཤད་པའི་རྒྱ་མཚོའང་ཡིན།།
དེ་ལྟ་བུའི་ལམ་གྱི་རིམ་པ་སྐྱེ་རྒུའི་རྣམས་ཀྱི་འདོད་པའི་དོན། ངན་སོང་ལས་གྲོལ་
ནས་མངོན་མཐོ་ལྷ་མིའི་གོ་འཕང་ཐོབ་པ་དང་། འཁོར་བ་ལས་གྲོལ་ཏེ་དགྲ་
བཅོམ་ཐོབ་པ། དོན་གཉིས་ལྷུན་གྲུབ་ཀུན་མཁྱེན་སངས་རྒྱས་ཀྱི་གོ་འཕང་ཐོབ་པ་
སོགས་སོ་སོའི་འདོད་པའི་དོན་མ་ལུས་པ་ཡིད་བཞིན་དུ་སྐོང་བས་ན། གདམས་པ་



༣༥
འདི་དག་རིན་ཆེན་དབང་གི་རྒྱལ་པོ་དང་འདྲ་ཆོས་མཚུངས་པ་སྟེ་ནོར་བུ་རིན་པོ་
ཆེས་འགྲོ་བའི་དབུལ་བ་ཐམས་ཅད་སེལ་ཞིང་ནོར་རྫས་གང་འདོད་འབད་མེད་དུ་
འབྱུང་བར་བྱེད་པ་དང་མཚུངས་སོ་ཞེས་དང༌། འཕགས་བོད་མཁས་གྲུབ་རྣམས་
ཀྱིས་བསྟན་པའི་གཞུང་བཟང་སྟོང་ཕྲག་གི་ཆུ་བོ་ཐམས་ཅད་ཕྱོགས་གཅིག་ཏུ་ལམ་
གྱི་རིམ་པ་འདིར་འདུ་བའི་ཕྱིར་ན། དཔལ་དང་ལྡན་པའི་ལེགས་པར་བཤད་པའི་
རྒྱ་མཚོ་ཆེན་པོའང་ཡིན་ཞེས་རྒྱ་མཚོ་དང་འདྲ་ཆོས་མཚུངས་པས་ན་དེ་ལྟར་
གསུངས་སོ། །གཉིས་པ་བྱེ་བྲག་གི་ཆེ་བ་བཞི་ལྡན་གྱི་ཚུལ་ནི། རྩ་བར།
བསྟན་པ་ཐམས་ཅད་འགལ་མེད་རྟོགས་པ་དང་།།
གསུང་རབ་མ་ལུས་གདམས་པར་འཆར་བ་དང་།།
རྒྱལ་བའི་དགོངས་པ་བདེ་བླག་རྙེད་པ་དང་།།
ཉེས་སྤྱོད་ཆེན་པོའི་གཡང་ས་ལས་ཀྱང་སྲུང༌།།
སྐྱེས་བུ་གསུམ་གྱི་ལམ་ལ་འཐོབ་བྱའི་ཁྱད་པར་ཡོད་ཀྱང་གང་ཟག་གཅིག་གིས་
ཉམས་སུ་ལེན་པའི་ཚེ། དེ་གསུམ་ཡང་རྒྱུ་འབྲས་སུ་འགྲོ་ཞིང་ལམ་འོག་མ་དག་
ལས་གོང་མ་སྐྱེ་ཞིང་དེ་སྐྱེ་བའི་སྨིན་བྱེད་དུ་འགྱུར་བས་ན་བསྟན་པ་ཐམས་ཅད་
འགལ་མེད་དུ་རྟོགས་པའི་ཆེ་བ་དང༌། སངས་རྒྱས་ཀྱི་གསུང་རབ་ཐམས་ཅད་
ཀྱིས་ཀྱང་དངོས་ཤུགས་གང་རུང་གིས་ཉམས་སུ་ལེན་རྒྱུ་འབའ་ཞིག་བསྟན་པས་
ན༑ ༑དེ་དག་ཐམས་ཅད་ཀྱི་བརྗོད་དོན་ལམ་གྱི་རིམ་པ་འདིར་འདུས་པའི་ཕྱིར།



གསུང་རབ་མ་ལུས་པ་ཐམས་ཅད་ཉམས་སུ་ལེན་རྒྱུའི་གདམས་ངག་ཡིན་པར་
ཤེས་པ་ལ་འཆར་བའི་ཆེ་བ་དང༌། རྒྱལ་བའི་གསུང་དང་དགོངས་འགྲེལ་གྱི་
བསྟན་བཅོས་ཐམས་ཅད་ལ་ཐོས་བསམ་བྱེད། ཚེ་ཐུང་འདི་འདྲ་ཞིག་ལ་མི་ནུས་
ཀྱང་༑ ༑དེ་དག་གི་དོན་གྱི་སྙིང་པོ་ཐམས་ཅད་ལམ་གྱི་རིམ་པར་འདུས་པས་ན།
ལམ་རིམ་འདི་ཁོ་ན་ལ་ཐོས་བསམ་བྱས་པས་རྒྱལ་བའི་དགོངས་པ་ཐམས་ཅད་
བདེ་བླག་ཏུ་རྙེད་པར་འགྱུར་བའི་ཆེ་བ་དང་། གསུང་རབ་མཐའ་དག་སྒྲིབ་གཉིས་
སྤོང་བའི་ཐབས་སམ་གཉེན་པོ་ཡིན་ལ། དེ་དག་ཐམས་ཅད་ལམ་གྱི་རིམ་པ་
འདིར་ཚང་ཞིང་འདུས་པའི་ཕྱིར། ལམ་རིམ་ཉམས་སུ་བླངས་པས་ཉེས་པའི་སྤྱོད་
པ་ཆེན་པོ་རང་བཞིན་ཆོས་སྤོང་བའི་ལས་ངན་བྱི་བ་གཡང་ས་ལ་ལྷུང་བ་འདི་ལས་
ཀྱང་སྲུང་བ་སྟེ་གཡང་ས་དེར་མི་ལྷུང་བར་བྱེད་པས་ན་ཉེས་སྤྱོད་རང་འགགས་སུ་
འགྲོ་བའི་ཆེ་བ་བཞི་དང་ལྡན་པའི་ཚུལ་དང་། གསུམ་པ་རྩོམ་པ་དམ་བཅའ་བ་
ཤུགས་ལ་བསྟན་པ་ནི། རྩ་བར།།
དེ་ཕྱིར་རྒྱ་བོད་མཁས་པའི་སྐྱེ་བོ་ནི།།
སྐལ་ལྡན་དུ་མས་བསྟེན་པའི་གདམས་པ་མཆོག།
སྐྱེས་བུ་གསུམ་གྱི་ལམ་གྱི་རིམ་པ་ཡིས།། །
ཡིད་རབ་མི་འཕྲོག་དཔྱོད་ལྡན་སུ་ཞིག་ཡོད།།
གསུང་རབ་ཀུན་གྱི་སྙིང་པོ་བསྡུ་བསྡུ་བ།།



༣༧
ཚུལ་འདི་ཐུན་རེ་སྟོན་དང་ཉན་པས་ཀྱང་།།
དམ་ཆོས་འཆད་དང་ཐོས་པའི་ཕན་ཡོན་ཚོགས།།
རླབས་ཆེན་སྡུད་པར་ངེས་པས་དེ་དོན་བསམ།། །
དེ་ལྟར་ཆེ་བ་བསམ་གྱི་མི་ཁྱབ་པ་དང་ལྡན་པ་དེའི་ཕྱིར་རྒྱ་བོད་ཀྱི་མཁས་པའི་སྐྱེ་
བོ་ནི་སྐལ་བ་དང་ལྡན་པ་དུ་མས་བསྟེན་ཅིང་ཉམས་སུ་བླངས་པའི་གདམས་པ་
མཆོག་ཏུ་གྱུར་པ། སྐྱེས་བུ་གསུམ་གྱི་ལམ་གྱི་རིམ་པ་ཡིས་ཡིད་རབ་ཏུ་མི་འཕྲོག་
ཅིང་འདི་ལ་ངོ་མཚར་མི་སྐྱེ་བའི་རྣམ་དཔྱོད་དང་ལྡན་པ་སུ་ཞིག་ཡོད་དེ་མེད་ལ།།
དེ་ལྟ་བུའི་གསུང་རབ་ཀུན་གྱི་སྙིང་པོའི་དོན་ཐམས་ཅད་བསྡུས་ཤིང་། ཚིག་གི་
སྤྲོས་བ་ཧ་ཅང་མི་རྒྱས་པར་གདུལ་བྱ་རྣམས་ཀྱིས་རྟོགས་སླ་བའི་ཆེད་དུ་ཚིག་
ཚོགས་བསྡུས་ནས་བསྟན་པར་བྱས་པ་ཡིན་ལ། ཚུལ་འདི་ནི་ཐུན་རེ་ཙམ་གཞན་
ལ་སྟོན་པ་དང༌། རང་གི་ཉན་པས་རྐྱང་དམ་པའི་ཆོས་མཐའ་དག་འཆད་པ་དང་
ཐོས་པའི་ཕན་ཡོན་གྱི་ཚོགས་རླབས་པོ་ཆེ་བདེ་བླག་ཏུ་སྡུད་པར་འགྱུར་བ་ངེས་།
པས་ན། དེ་ཡི་དོན་ལ་བསམ་ནས་སྐབས་འདིར་ཡང་འབད་པ་ཆེན་པོས་ཉམས་སུ་
ལེན་དགོས་པར་གདམས་ཤིང་། དེ་ལྟ་བུའི་ལམ་གྱི་རིམ་པ་དེའི་ཡང་སྙིང་པོ་
བསྡུས་པ་འདི་རྩོམ་པར་དམ་བཅའ་བ་མཛད་པ་ཡིན་ནོ། །གཉིས་པ་དངོས་གཞི་
ལ་ཡང་གསུམ། སྐྱེ་བུ་ཆུང་འབྲིང་ཆེ་གསུམ་གྱི་ལམ་གྱི་རིམ་པ་ལས། དང་པོ་ལ།
རྩ་བར།



དེ་ནི་འདི་ཕྱིའི་ལེགས་ཚོགས་ཇི་སྙེད་པའི། །
རྟེན་འབྲེལ་ལེགས་པར་འགྲིགས་པའི་རྩ་བ་ནི།།
ལམ་སྟོན་བཤེས་གཉེན་དམ་པ་འབད་པ་ཡིས།། ་་་་་་་། །
བསམ་དང་སྦྱོར་བས་ཚུལ་བཞིན་བསྟེན་པ་རུ།། ་་་་་
མཐོང་ནས་སྲོག་གི་ཕྱིར་ཡང་མི་གཏོང་བར། །
བཀའ་བཞིན་སྒྲུབ་པའི་མཆོད་པས་མཉེས་པར་བྱེད།།
རྣལ་འབྱོར་ངས་ཀྱང་ཉམས་ལེན་དེ་ལྟར་བྱས།།
ཐར་འདོད་དག་ཀྱང་དེ་བཞིན་བསྐྱང་འཚལ་ལོ།། །
དེ་ནས་སྐལ་བ་དང་ལྡན་པའི་གདུལ་བྱ་རྣམས་འདི་དང་ཕྱི་མའི་ལེགས་ཚོགས་ཇི་
སྙེད་པའི་རྟེན་དགེ་བའི་བཤེས་ཉེན་དམ་པ་དུལ་བ་དང་ཞི་བ་ཉེ་བར་ཞི་བའི་ཡོན་
ཏན་གྱི་མཚན་ཉིད་ཐམས་ཅད་དང་ལྡན་པ་ཚུལ་བཞིན་དུ་བསྟེན་པའི་རྒྱུ་ལས་
འབྲེལ་བའི་འབྲས་བུ་ལེགས་པའི་ཚོགས་རྣམས་དང་འགྲིགས་སུ་འབྱུང་བར་བྱེད་
པའི་རྩ་བ་ནི། ལམ་མ་ནོར་བ་སྟོན་པའི་བླ་མ་དགེ་བའི་བཤེས་གཉེན་དམ་པ་དེ་
ཉིད་ལ་རག་ལས་པས་ན། འབད་པ་ཆེན་པོ་ཡི་སྒོ་ནས་བསམ་པས་བསྟེན་ཚུལ་
དང་སྦྱོར་བའི་བསྟེན་ཚུལ་རྣམས་ཚུལ་བཞིན་དུ་བསྟེན་པ་བྱ་བ་ནི་ལེགས་ཚོགས་
འབྱུང་བ་ལ་མེད་དུ་མི་རུང་བའི་རྒྱུ་རུ་མཐོང་ཞིང་ཤེས་པ་བྱས་ན། སྲོག་གི་ཕྱིར་
དུ་ཡང་མི་གཏོང་བའི་སྙིང་སྟོབས་བསྐྱེད་ནས། བླ་མའི་བཀའ་བཞིན་བསྒྲུབ་པའི་



༢༩
མཆོད་པས་མཉེས་པར་བྱེད་པ་ནི། རྗེ་བཙུན་བླ་མས་ཀྱང་ཉམས་ལེན་དེ་ལྟ་བུ་
མཛད་པ་ཡིན་ལ། ཐར་པ་འདོད་པ་བདག་ཅག་གིས་ཀྱང་དེ་བཞིན་དུ་བསྐྱང་བར་
འཚལ་ལོ་སྟེ་འདོད་དོ་ཞེས་དོན་གྱིས་གདུལ་བྱ་རྣམས་ལ་འདོམས་པར་མཛད་པ་
ཡིན་ནོ། །དེ་ནས་དལ་བའི་རྟེན་ལ་སྙིང་པོ་ལེན་པར་བསྐུལ་བ་ནི། རྩ་བར།
དལ་བའི་རྟེན་འདི་ཡིད་བཞིན་ནོར་ལས་ལྷག། །།
འདི་འདྲ་རྙེད་པ་ད་རེས་ཙམ་ཞིག་ཡིན།། །
རྙེད་དཀའ་འཇིག་སླ་ནམ་མཁའི་གློག་དང་འདྲ།།
ཚུལ་འདི་བསམ་ནས་འཇིག་རྟེན་བྱ་བ་ཀུན།།
སྦུན་པ་འཕྱར་བ་བཞིན་དུ་རྟོགས་གྱུར་ནས།།
ཉིན་མཚན་ཀུན་ཏུ་སྙིང་པོ་ལེན་པ་དགོས།། །
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
ཤི་ནས་ངན་འགྲོར་མི་སྐྱེའི་གདེངས་མེད་ཅིང༌།།
དེ་ཡི་འཇིགས་སྐྱོབ་དཀོན་མཆོག་གསུམ་དུ་ངེས།།
དེ་ཕྱིར་སྐྱབས་འགྲོ་ཤིན་ཏུ་བརྟན་པ་དང་།།
དེ་ཡི་བསླབ་བྱ་ཉམས་པ་མེད་པར་བྱ། །
དེ་ཡང་དཀར་ནག་ལས་འབྲས་ལེགས་བསམས་ནས།།



བླང་དོར་ཚུལ་བཞིན་སྒྲུབ་ལ་རག་ལས་སོ།། །།
རྗེ་བཙུན་བླ་མས་ཉམས་ལེན་དེ་ལྟར་མཛད། །
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།། །།
ལམ་མཆོག་སྒྲུབ་ལ་མཚན་ཉིད་ཚང་བའི་རྟེན།།
མ་རྙེད་བར་དུ་ས་ཆོད་མི་འོང་བས།། ་་ ་ ་་
དེ་ཡིས་མ་ཚང་མེད་པའི་རྒྱུ་ལ་བསླབ།། ་་་་་
སྒོ་གསུམ་སྡིག་ལྟུང་དྲི་མས་སྦགས་པ་འདི།།
ནག་
ལྷག་པར་ལས་སྒྲིབ་སྦྱོང་བ་གནད་ཆེ་བས།།
རྒྱུན་དུ་སྟོབས་བཞི་ཚང་བར་བསྟེན་པ་གཅེས།། ཁ་
རྗེ་བཙུན་བླ་མས་ཉམས་ལེན་དེ་ལྟར་མཛད།། །
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
དེ་ཡང་རང་རེ་རྣམས་ཀྱིས་རྙེད་པའི་དལ་འབྱོར་ཆོས་བཅོ་བརྒྱད་ཚང་བའི་མིའི་ ་
ལུས་རྟེན་འདི་ནི་དོན་ཆེ་བ་ཡིད་བཞིན་གྱི་ནོར་བུ་ལས་ཀྱང་ལྷག་སྟེ། རྒྱུ་མཚན་
ཡིད་བཞིན་གྱི་ནོར་བུས་ཚེ་འདིའི་དབུལ་བ་སེལ་བ་ཙམ་དང་། དལ་འབྱོར་གྱིས་
ནི་འདི་ཕྱི་ཐམས་ཅད་ཀྱི་དོན་སྒྲུབ་ཏུ་ཡོད་པས་ན། དལ་འབྱོར་དོན་ཆེ་བ་དང་།
འདི་འདྲ་རྙེད་པར་ཡང་དཔེ་རྒྱུ་ངོ་བོ་གསུམ་གྱི་སྒོ་ནས་རྙེད་པར་དཀའ་བའི་ཚུལ་
གསུངས་པས། ད་རེས་ཙམ་ལས་ལུས་རྟེན་བཟང་པོ་འདི་ལྟ་བུ་ཞིག་རྙེད་དཀའ་བ་



ཡིན་ནོ། །རྙེད་དཀའ་བའི་རྟེན་དེ་ཡང་འཇིག་ཤིན་ཏུ་སླ་བ་ནམ་མཁའི་གློག་དང་
ཆོས་མཚུངས་ཤིང་འདྲ་བས། ཡུན་དུ་མི་གནས་པའི་ཚུལ་འདི་བསམ་ནས་འཇིག་
རྟེན་གྱི་བྱ་བ་ཀུན་འབྲས་མེད་སྦུན་པ་འཕྱར་བའི་ངང་ཚུལ་བཞིན་དུ་རྟོགས་ཤིང་།།
ཤེས་པར་གྱུར་ནས། ལུས་རྟེན་དོན་མེད་དུ་མ་སོང་བར་ཉིན་མཚན་ཀུན་ཏུ་
གཡེང་བ་མེད་པར་རྟེན་ལ་སྙིང་པོ་ལེན་ནུས་པ་ཞིག་དགོས་སོ་ཞེས་དང༌། ། རྗེ་
བཙུན་བླ་མས་ཞེས་པ་མན་ཆད་སྔར་ལྟར་ལ། འོ་ན་སྙིང་པོ་ཇི་ལྟར་ལེན་པ་ཡང་
དམ་པའི་ཆོས་སྒྲུབ་དགོས་ལ་དེ་ཡང་མྱུར་དུ་མ་བསྒྲུབ་ན། སྐྱེས་པའི་མཐར་འཆི་
བ་ནི་གདོན་མི་ཟ་བར་འབྱུང་ལ། དེ་ཡང་ནམ་འཆི་ཆ་མེད་པ་དང་། ཤི་ནས་ངན་
འགྲོའི་གནས་སུ་མི་སྐྱེ་བའི་གདེངས་ཚད་ངེས་པ་མེད་པས། ངན་སོང་དུ་སྐྱེས་ན་
སྡུག་བསྔལ་དཔག་ཏུ་མེད་པ། དམྱལ་བ་ལ་ཚ་གྲང༌། ཡི་དྭགས་ལ་བསྐྲས་སྐོམ།
དུད་འགྲོར་གླེན་ལྐུག་རྨོངས་པ་སོགས་བཟོད་པར་དཀའ་བ་འབྱུང་བས། ། དེ་ཡི་
འཇིགས་སྐྱོབ་དཀོན་མཆོག་གསུམ་པོ་ཁོ་ན་ལས་རེ་ས་གཞན་དུ་མེད་པར་ངེས་ན། །
དེའི་ཕྱིར་དུ་དཀོན་མཆོག་གསུམ་ལ་སྐྱབས་སུ་འགྲོ་བའི་བློ་ཤིན་ཏུ་བརྟན་པོ་འཛིན་
པ་དང་། དེ་ཡི་བསླབ་བྱ་དགག་པའི་བསླབ་བྱ་དང་བསྒྲུབ་པའི་བསླབ་བྱ་སོགས་
ལས་ནམ་ཡང་ཉམས་པ་མེད་པར་བྱ་བ་དང་། དེ་ནས་གཞན་ཡང་དཀར་ནག་གི་
ལས་གང་དང་གང་བསགས་པ་དེ་ཡི་འབྲས་བུ་བདེ་སྡུག་ཕྱིན་ཅི་མ་ལོག་པར་
འབྱུང་བའི་ཚུལ་དེ་དག་ལེགས་པར་བསམ་པར་བྱས་ན། དགེ་བཅུ་ཡི་ལས་བླང་



བར་བྱ་ཞིང་། མི་དགེ་བ་བཅུ་ཡི་གནས་སྤང་ཞིང་དོར་བ་སོགས་ཚུལ་བཞིན་
བསྒྲུབ་པར་བྱ་བ་ལ་རག་ལས་སོ། ཞེས་སྐྱེ་བ་ཕྱི་མར་མངོན་མཐོ་སྒྲུབ་པའི་ཐབས་
བསྟན་པ་ཡིན་ལ། དེ་ཡང་ལམ་མཆོག་སངས་རྒྱས་ཀྱིས་སར་བགྲོད་པར་བྱེད་པ་
ཐེག་ཆེན་གྱི་ལམ་རྣམ་པར་དག་པ་སྒྲུབ་དགོས་ལ་དེ་ཡི་ཕྱིར་དུ་མཚན་ཉིད་ཚང་ ་
བའི་མངོན་མཐོའི་རྟེན་བཟང་པོ་ཞིག་མ་རྙེད་བར་དུ་ལམ་གྱི་ས་ཆོད་མི་འོང་བས། །
རྟེན་བཟང་དེཡི་མ་ཚང་མེད་པའི་རྒྱུ་ལ་སློབ་པ་བྱ་བ་སྔོན་དུ་འགྲོ་དགོས་ཤིང་། དེ་
ཐོབ་པའི་གེགས་བྱེད་སྒོ་གསུམ་སྡིག་ལྟུང་གི་དྲི་མས་སྦགས་པ་འདི་དག་སྦྱོང་བ་ ་
བྱེད་པ་ནི་ལྷག་པར་གནད་ཆེ་བས་ན་ལས་ངན་གྱི་སྒྲིབ་པ་ཡོངས་སུ་སྦྱོང་བར་བྱེད་
པའི་ཐབས་གནད་འགགས་ཤིན་ཏུ་ཆེ་བས་དེ་ལ་འབད་པ་དུ་མས་རྒྱུན་དུ་གཉེན་པོ་
སྟོབས་བཞི་ཚང་བར་བསྟེན་ཅིང་། ཉེས་དམིགས་རྣམས་བཤགས་པས་དག་པར་
བྱ་བ་གཅེས་སོ། །ཞེས་སྐྱེས་བུ་ཆུང་ངུ་དང་ཐུན་མོང་གི་ལམ་ལ་སློབ་པར་
གདམས་པ་ཡིན་ལ། གཉིས་པ་འཁོར་བ་ལས་ཐར་པའི་ཐབས་བསྟན་པ་ནི། རྩ་
བར༑ །
སྡུག་བདེན་ཉེས་དམིགས་བསམ་ལ་མ་འབད་ན།། དམ་
ཐར་པ་དོན་གཉེར་ཇི་བཞིན་མི་སྐྱེ་ཞིང་།།
ཀུན་འབྱུང་འཁོར་བའི་འཇུག་རིམ་མ་བསམས་ན།། ་
འཁོར་བའི་རྩ་བ་གཅོད་ཚུལ་མི་ཤེས་པས།།



སྲིད་ལས་ངེས་འབྱུང་སྐྱོ་ཤས་བསྟེན་པ་དང་།།
འཁོར་བ་གང་གིས་བཅིངས་པ་ཤེས་པ་གཅེས།།
རྗེ་བཙུན་བླ་མས་ཉམས་ལེན་དེ་ལྟར་མཛད། །
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
དེ་ཡང་རང་གཞན་འཁོར་བ་ན་གནས་པ་ཀུན་ལ་སྡུག་བསྔལ་གྱི་བདེན་པ་སྟེ། སྡུག་
བསྔལ་གྱིས་རབ་ཏུ་མནར་བར་བྱེད་པའི་ཉེས་དམིགས་ཀྱི་ཚུལ་དེ་ལ་བསམ་ནས།
མི་བཟོད་པའི་གནས་དེ་ལ་ཡིད་སྐྱོ་བའི་ངེས་པར་འབྱུང་བ་ལ་མ་འབད་ན། ཐར་
པ་དོན་གཉེར་བའི་བསམ་པ་ཇི་བཞིན་མི་སྐྱེ་ཞིང་། དེ་ལྟ་བུའི་སྡུག་བསྔལ་ཐམས་
ཅད་ཀྱི་རྒྱུ་ཀུན་འབྱུང་ལ་བརྟེན་ནས་འཁོར་བའི་གནས་སྡུག་བསྔལ་གྱི་ཀློང་དུ་
འཇུག་པར་བྱེད་པའི་རིམ་པ་དེ་མ་བསམ་ན། འཁོར་བའི་རྒྱུའམ་རྩ་བ་གཅོད་
པའི་ཚུལ་མི་ཤེས་པས་ན། སྲིད་པ་མཐའ་དག་མེ་འབར་བའི་འོབས་ལྟར་གང་དུ་
གནས་ཀྱང་སྡུག་བསྔལ་གྱི་རང་བཞིན་ལས་མི་འདས་སྙམ་པའི་ངེས་པར་འབྱུང་
བའི་སྐྱོ་ཤས་ལེགས་པར་བསྟེན་པ་དང་འཁོར་བའི་རྩ་བ་སྟེ་འཁོར་བའི་གནས་སུ་
གང་གི་འཇུག་པར་བྱེད་ཅིང། གང་གིས་བཅིངས་པར་བྱེད་པའི་རྒྱུ་ལས་དང་ཉོན་
མོངས་ཀུན་འབྱུང་དེ་དག་ངོ་ཤེས་པར་བྱས་ནས་དེ་སྤོང་བའི་ཐབས་ལམ་བསླབ་པ་
གསུམ་ལ་ནན་ཏན་དུ་བྱ་བ་ཤིན་ཏུ་གཅེས་སོ། །ཞེས་སྐྱེས་བུ་འབྲིང་དང་ཐུན་མོང་
བའི་ལམ་འཁོར་བ་ལས་རྣམ་པར་གྲོལ་བར་བྱེད་པའི་ཐབས་བསྟན་པའོ། །དེ་ནས་



གསུམ་པ་སྐྱེས་བུ་ཆེན་པོའམ་ཐེག་ཆེན་གྱི་ལམ་བྱང་ཆུབ་ཏུ་སེམས་བསྐྱེད་ནས་
རྒྱལ་སྲས་ཀྱི་སྤྱོད་པ་ལ་སློབ་པའི་ཚུལ་བསྟན་པ་ནི། རྩ་བར།
སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ།།
རླབས་ཆེན་སྤྱོད་པ་རྣམས་ཀྱི་གཞི་དང་རྟེན།།
ཚོགས་གཉིས་ཀུན་ལ་གསེར་འགྱུར་རྩི་ལྟ་བུ།།
རབ་འབྱམས་དགེ་ཚོགས་སྡུད་པའི་བསོད་ནམས་གཏེར།།
དེ་ལྟར་ཤེས་ནས་རྒྱལ་སྲས་དཔའ་བོ་རྣམས།།
རིན་ཆེན་སེམས་མཆོག་ཐུགས་དམ་མཐིལ་དུ་འཛིན།།
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
དེ་ཡང་བྱང་ཆུབ་མཆོག་ཏུ་སེམས་བསྐྱེད་པར་བྱེད་པ་ནི་ཐེག་པ་མཆོག་གི་ལམ་གྱི་
གཞུང་ཤིང་ལྟ་བུ་སྟེ། རླབས་ཆེན་རྒྱལ་སྲས་ཀྱི་སྤྱོད་པ་རྣམས་ཀྱི་གཞི་དང་རྟེན་ལྟ་
བུ༑ ༑བསོད་ནམས་དང་ཡེ་ཤེས་ཀྱི་ཚོགས་གཉིས་ཀུན་ལ་མེད་དུ་མི་རུང་བ།
དཔེར་ན་གསེར་འགྱུར་གྱི་རྩི་ལྟ་བུ་སྟེ་ལྕགས་སྲང་སྟོང་ཕྲག་ཀྱང་གསེར་དུ་བསྒྱུར་
ནུས་པ་གཞན་ཚོགས་གཉིས་ཀྱི་ལམ་ཐམས་ཅད་ཐེག་ཆེན་བྱང་ཆུབ་ཀྱི་གྲོགས་སུ་
བསྒྱུར་ནུས་པས་ཀུན་གྱི་ནོར་དུ་ཆེ་བ་རབ་འབྱམས་ཏེ་རྒྱ་ཆེ་བའི་དགེ་ཚོགས་སྡུད་
པར་བྱེད་པའི་བསོད་ནམས་ཀྱི་གཏེར་ཆེན་པོ་དེ་ལྟར་བསམ་མི་ཁྱབ་པའི་ཕན་ཡོན་



དང་དགོས་པ་མཐོང་ཞིང་ཤེས་ན། རྒྱལ་བའི་སྲས་སུ་གྱུར་པ་སྒྲིབ་གཉིས་ཀྱི་
དཔུང་གཞིལ་བའི་དཔའ་བོ་ཆེན་པོ་རྣམས་ཀྱིས་རྙེད་པར་དཀའ་བའི་རིན་ཆེན་
བྱང་ཆུབ་ཀྱི་སེམས་མཆོག་དེ་ཉིད་ཐུགས་དམ་གྱི་མཐིལ་དུ་འཛིན་པར་མཛད་ལ།
ཀུན་མཁྱེན་སངས་རྒྱས་ཀྱི་གོ་འཕང་འདོད་པའི་གདུལ་བྱ་ཀུན་གྱིས་ཀྱང་། རྒྱུ་
འབྲས་མན་ངག་བདུན་ནམ། བདག་གཞན་མཉམ་པ་དང་བརྗེ་བའི་ལམ་སྲོལ་
གང་ཡང་རུང་བའི་སྒོ་ནས་ཐེག་ཆེན་ལམ་གྱི་འཇུག་སྒོ་བྱང་ཆུབ་ཏུ་སེམས་བསྐྱེད་
དགོས་པར་བསྟན་ལ། དེ་ལྟར་སེམས་བསྐྱེད་ནས་སྤྱོད་པ་ལ་སློབ་པའི་ཚུལ་ཡང་།
རྩ་བར། །
སྦྱིན་པ་འགྲོ་བའི་རེ་སྐོང་ཡིན་བཞིན་ནོར།།
སེར་སྣའི་མདུད་པ་བཅོད་པའི་མཚོན་ཆ་མཆོག།
མ་ཞུམ་སྙིང་སྟོབས་བསྐྱེད་པའི་རྒྱལ་སྲ་སྤྱོད།།
སྙན་པའི་གྲགས་པ་ཕྱོགས་བཅུར་སྒྲོག་པའི་གཞི།།
དེ་ལྟར་ཤེས་ནས་ལུས་དང་ལོངས་སྤྱོད་དགེ།
ཡོངས་སུ་གཏོང་བའི་ལམ་བཟང་མཁས་པས་བསྟེན།།
རྗེ་བཙུན་བླ་མས་ཉམས་ལེན་དེ་ལྟར་མཛད།། །།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།། .
སྦྱིན་པ་ཞེས་བྱ་བ་འགྲོ་བ་ཀུན་གྱི་རེ་བ་ཡོངས་སུ་སྐོང་བར་བྱེད་པའི་ཡིད་བཞིན་གྱི་



ནོར་བུ། སེར་སྣའི་མདུད་པ་གཅོད་པར་བྱེད་པའི་མཚོན་ཆ་རྣམས་ཀྱི་མཆོག་ནམ་
ཡང་མ་ཞུམ་པའི་སྙིང་སྟོབས་རབ་ཏུ་བསྐྱེད་པའི་རྒྱལ་སྲས་ཀྱི་སྤྱོད་པ་རྣམས་ཀྱི་
མཆོག་ཏུ་གྱུར་བ་སྙན་པའི་གྲགས་པ་ཕྱོགས་བཅུར་སྒྲོག་པའི་གཞི་དང་། རྟེན་དུ་
གྱུར་པའི་དགོས་པ་དེ་ལྟར་ཤེས་ནས་རང་གི་ལུས་དང་ལོངས་སྤྱོད་དག་ལ་ལྟོས་པ་
མེད་པར་ཡོངས་སུ་གཏོང་བའི་སྦྱིན་པའི་ལམ་བཟང་པོ་དེ་དག་མཁས་པ་ཀུན་གྱིས་
བསྟེན་པར་མཛད་པ་དེ་ཡི་རྗེས་སུ་སློབ་སྟེ། ལུས་དང་ལོངས་སྤྱོད་གང་ལ་ཡང་མི་
ལྟ་བའི་སྦྱིན་པ་བྱེད་དགོས་པར་གདམས་ཤིང་། རྩ་བར།
ཚུལ་ཁྲིམས་ཉེས་སྤྱོད་དྲི་མ་འཁྲུད་པའི་ཆུ།། །
ཉོན་མོངས་ཚ་གདུང་སེལ་བའི་ཟླ་བའི་འོད།། །
སྐྱེ་རྒུའི་དབུས་ན་ལྷུན་པོ་ལྟ་བུར་བརྗིད།། །
སྟོབས་ཀྱིས་བསྡིགས་པ་མེད་པར་འགྲོ་ཀུན་འདུད།།
དེ་ལྟར་ཤེས་ནས་ཡང་དག་བླངས་པའི་ཁྲིམས།། །
དམ་པ་རྣམས་ཀྱིས་མིག་བཞིན་བསྲུང་བར་མཛད།།
རྗེ་བཙུན་བླ་མས་ཉམས་ལེན་དེ་ལྟར་མཛད། །
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ། །
ཚུལ་ཁྲིམས་ཞེས་བྱ་བ་ནི་ཉེས་པ་སྤྱོད་པའི་དྲི་མ་མཐའ་དག་འཁྲུད་པར་བྱེད་པའི་
ཆུ་དང་། ཉོན་མོངས་པའི་ཚ་གདུང་གིས་རབ་ཏུ་གཟིར་པའི་ལུས་ཅན་ཀུན་གྱི་



གདུང་བ་དེ་དག་སེལ་བར་བྱེད་པ་ལ་བསིལ་བའི་རང་བཞིན་དང་ལྡན་པའི་ཟླ་བའི་
འོད་ལྟ་བུ། སྐྱེ་རྒུ་རྣམས་ཀྱི་དབུས་ན་ལྷུན་པོའི་དབང་པོ་ལྟ་བུར་བརྗིད་ཆགས་པར་
བྱེད་པ། རང་སྟོབས་ཀྱིས་གཞན་ལ་བསྡིགས་པ་དང་དཔའ་སྐོང་བར་བྱེད་པ་མེད་
ཀྱང་༑ ༑འགྲོ་བ་ཀུན་གྱིས་འདུད་པ་སོགས། ཕན་ཡོན་དེ་ལྟ་བུ་ཤེས་ནས་ཡང་
དག་པར་ཁས་བླངས་པའི་ཚུལ་ཁྲིམས་ཉམས་པ་མེད་པར་དམ་པ་རྣམས་ཀྱིས་མིག་
གི་འབྲས་བུ་བཞིན་དུ་སྲུང་བར་མཛད་པའི་རྗེས་སུ་སློབ་དགོས་པར་གདམས་པ་
དང༌༑ ༑རྩ་བར།།
བཟོད་པ་སྟོབས་ལྡན་རྣམས་ལ་རྒྱན་གྱི་མཆོག། །
ཉོན་མོངས་གདུང་བའི་དཀའ་ཐུབ་ཀུན་གྱི་ཕུལ།།
ཞེ་སྡང་ལག་འགྲོའི་དགྲ་ལ་ནམ་མཁའི་ལྡིང་།།
ཚིག་རྩུབ་མཚོན་ལ་སྲ་བའི་གོ་ཆ་ཡིན།།
དེ་ལྟར་ཤེས་ནས་བཟོད་མཆོག་གོ་ཆ་ལ།།
རྣམ་པ་སྣ་ཚོགས་ཚུལ་གྱིས་གོམས་པར་མཛད།། ་
རྗེ་བཙུན་བླ་མས་ཉམས་ལེན་དེ་ལྟར་མཛད།། དེ
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།། །
བཟོད་པ་བྱ་བ་ནི་སྟོབས་རྣམས་ལ་དེ་ལས་སྐྱོབ་པའི་དཀའ་ཐུབ་ཀུན་གྱི་ཕུལ་དུ་
བྱུང་བ། ཞེ་སྡང་ལག་འགྲོའི་དགྲ་བོས་འཇོམས་པར་བྱེད་པ་ལ་ནམ་མཁའ་ལྡིང་ ་



ལྟ་བུ། ཕ་རོལ་པོའི་ཚིག་རྩུབ་ཀྱི་མཚོན་ཆས་གནོད་པ་ལ། དེ་ཡིས་འབིགས་པར་
མི་ནུས་པའི་སྲ་བའི་གོ་ཆ་དང་མཚུངས་པ་ཡིན་ལ། དེ་ལྟར་ཕན་ཡོན་དང་དགོས་
པ་སོགས་ཤེས་ནས་བཟོད་པ་མཆོག་གི་གོ་ཆ་ལ་ཐབས་རྣམ་པ་སྣ་ཚོགས་པའི་ཚུལ་
གྱིས་གོམས་པ་མཛད་པའི་བྱང་ཆུབ་སེམས་དཔའ་རྣམས་ཀྱི་རྣམ་པར་ཐར་པ་ལ་
སློབ་པར་གདམས་ཤིང་། དེ་ནས་རྩ་བར། །
མི་བཟློག་བརྟན་པའི་བརྩོན་འགྲུས་གོ་བགོས་ན།།
ལུང་རྟོགས་ཡོན་ཏན་ཡར་ངའི་ཟླ་བཞིན་འཕེལ།། །
སྤྱོད་ལམ་ཐམས་ཅད་དོན་དང་ལྡན་པར་འགྱུར།།
གང་བརྩམས་ལས་ཀྱི་མཐའ་རྣམས་ཡིད་བཞིན་འགྲུབ།།
དེ་ལྟར་ཤེས་ནས་ལེ་ལོ་ཀུན་སེལ་བའི།།
དུས་
རླབས་ཆེན་བརྩོན་འགྲུས་རྒྱས་སྲས་རྣམས་ཀྱིས་བརྩམས།།
རྗེ་བཙུན་བླ་མས་ཉམས་ལེན་དེ་ལྟར་མཛད།། དེ་
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།། སངས
ནམ་ཡང་མི་བཟློག་པར་བརྟན་པའི་བརྩོན་འགྲུས་གོ་ཆ་ལེགས་པར་བགོས་ན། ལེ་
ལོའི་དགྲ་ཡིས་གནོད་པ་མི་ནུས་པ་དང་། ལུང་དང་རྟོགས་པའི་ཡོན་ཏན་ཐམས་
ཅད་ཡར་ངོའི་ཟླ་བ་བཞིན་གོང་ནས་གོང་དུ་འཕེལ་ཞིང་། དུས་དང་རྣམ་པ་ཀུན་
ཏུ་སྤྱོད་ལམ་གང་བགྱིས་པ་ཐམས་ཅད་དོན་དང་ལྡན་པར་འགྱུར་ལ་གང་བརྩམས་



པའི་ལས་ཀྱི་མཐའ་རྣམས་ཡིད་བཞིན་དུ་འགྲུབ་པའི་ཚུལ་དེ་ལྟར་བུར་ཤེས་ནས་
ལེ་ལོ་ཀུན་ནས་སེལ་བར་བྱ་བའི་ཐབས་རླབས་ཆེན་གྱི་བརྩོན་འགྲུས་རྒྱལ་བའི་
སྲས་རྣམས་ཀྱིས་བརྩམས་པ་མཛད་པ་དེ་བཞིན་དུ་བརྩོན་འགྲུས་བརྩམ་དགོས་པར་
བསྟན་པ་དང་། རྩ་བར། །
བསམ་གཏན་སེམས་ལ་དབང་བསྒྱུར་རྒྱལ་པོ་སྟེ།། ། །
བཞག་ན་གཡོ་མེད་རི་ཡི་དབང་པོ་བཞིན།། །
བཏང་ན་དགེ་བའི་དམིགས་པ་ཀུན་ལ་འཇུག། །
ལུས་སེམས་ལས་སུ་རུང་བའི་བདེ་ཆེན་འདྲེན།།
དེ་ལྟར་ཤེས་ནས་རྣལ་འབྱོར་དབང་པོ་རྣམས།། །
རྣམ་གཡེང་དགྲ་འཇོམས་ཏིང་འཛིན་རྒྱུན་དུ་བསྟེན།།
རྗེ་བཙུན་བླ་མས་ཉམས་ལེན་དེ་ལྟར་མཛད།། དེ་
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
བསམ་གཏན་ཞེས་བྱ་བ་ནི་སེམས་ལ་དབང་བསྒྱུར་བའི་རྒྱལ་པོ་སྟེ། སེམས་ལས་
སུ་རུང་ཞིང་དམིགས་པ་ལ་བཞག་ན་ནམ་ཡང་གཡོ་བ་མེད་པར་རི་ཡི་དབང་པོ་ །
བཞིན་དུ་བརྟན་པ་དང་། དམིགས་པ་ལས་བཏང་ན་ཡང་གཞན་དགེ་བའི་དམིགས་
པ་ཀུན་ལ་འཇུག་པ་ལུས་དང་སེམས་ལས་སུ་རུང་བའི་ཤིན་ཏུ་སྦྱངས་པའི་བདེ་བ་
ཆེན་པོ་དེ་འདྲེན་ནུས་པ་སོགས་ཕན་ཡོན་གྱི་རིམ་པ་དེ་ལྟར་ཤེས་ནས། རྣལ་



《O
འབྱོར་གྱི་དབང་པོ་རྣམས་ཀྱིས་རྣམ་པར་གཡེང་བའི་དགྲ་འཇོམས་པར་བྱེད་པའི་
ཏིང་ངེ་འཛིན་ལ་རྒྱུན་དུ་གནས་ནས་ལམ་བཟང་དེ་དག་ཚུལ་བཞིན་དུ་བསྟན་པ་
མཛད་པ་ལྟར་ཉེས་པ་ལྔ་སྤོང་ཞིང་འདུ་བྱེད་བརྒྱད་བསྟེན་པའི་སྒོ་ནས་ཡིད་ལ་བྱེད་
པ་བཞི་ཡི་གནས་སྐབས་ཅན་གྱི་སེམས་གནས་པ་དགུ་པོ་དེ་དག་སྟོབས་དྲུག་གིས་
འགྲུབ་པར་བྱེད་པ་ནི་གནས་སམ་རྣམ་གཡེང་སེལ་བའི་ཏིང་ངེ་འཛིན་ལ་འབད་
དགོས་པར་གསུང་པ་ཡིན་ལ། རྩ་བར། །
ཤེས་རབ་ཟབ་མོའི་དེ་ཉིད་ལྟ་བའི་མིག།
སྲིད་པའི་རྩ་བ་དྲུངས་ནས་འབྱིན་པའི་ལམ།། །།
གསུང་རབ་ཀུན་ལས་བསྔགས་པའི་ཡོན་ཏན་གཏེར།།
གཏི་མུག་མུན་སེལ་སྒྲོན་མེ་མཆོག་ཏུ་གྲགས། །
དེ་ལྟར་ཤེས་ནས་ཐར་འདོད་མཁས་པ་ཡི།།
ལམ་དེ་འབད་པ་དུ་མས་བསྐྱེད་པར་མཛད།།
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
ཤེས་རབ་ནི་ཟབ་མོའི་གནས་ལུགས་ཀྱི་དེ་ཁོ་ན་ཉིད་ལྟ་བའི་མིག་གཅིག་པུ། སྲིད་
པར་ཞེན་པའི་འཁོར་བའི་རྩ་བ་དྲུང་ནས་འབྱིན་པར་བྱེད་པའི་ལམ་མཆོག
རྒྱལ་བའི་གསུང་རབ་ཀུན་ལས་ཤེས་རབ་ཀྱི་བསྔགས་པ་མང་དུ་གསུངས་པའི་ཡོན་



༥༡
ཏན་གྱི་གཏེར་ཆེན་པོ། གཏི་མུག་གི་མུན་པ་སེལ་བའི་སྒྲོན་མེ་མཆོག་ཏུ་གྲགས་པ།
དེ་ལྟར་ཤེས་ནས་ཐར་པ་འདོད་པའི་མཁས་པ་དག་གིས་ཟབ་མོའི་ལྟ་བ་རྣམ་པར་
དག་པ་ཡི་ལམ་དེ་ཉིད་ལ་འབད་པ་དུ་མས་བསྐྱེད་པར་མཛད་པ་དང་ཆ་མཚུངས་
པའི་ལྷག་མཐོང་སྟེ་ཟབ་མོ་དབུ་མའི་ལྟ་བ་གཏན་ལ་འབེབས་པར་བྱེད་པའི་རིགས་
པ་རྟེན་འབྲེལ་གྱི་གཏན་ཚིགས། ཡོད་མེད་སྐྱེ་འགོག །མུ་བཞི་སྐྱེ་ཞིབ་མ། རྡོ་རྗེ་
གཟེགས་མ། གཅིག་དུ་བྲལ་ལམ་གནད་བཞིའི་དཔྱད་པ་རྣམ་བདུན་ཀྱི་རིགས་པ་
སོགས་རིགས་པའི་རྣམ་གྲངས་མཐའ་ཡས་པའི་སྒོ་ནས་ལྟ་བ་ཕྱིན་ཅི་མ་ལོག་པ་
སྣང་སྟོང་གཉིས་ཚོགས་ཀྱི་ལམ་ཟབ་མོ་ཞི་སྒོ་གཅིག་པུར་གྱུར་པ་དེ་ལ་ནན་ཏན་
བྱེད་དགོས་པར་གདམས་ཤིང་། རྩ་བར། །
རྩེ་གཅིག་བསམ་གཏན་ཙམ་ལ་འཁོར་བ་ཡི།། །
རྩ་བ་གཅོད་པའི་ནུས་པ་མ་མཐོང་ཞིང་།། །
ཞི་གནས་ལམ་དང་བྲལ་བའི་ཤེས་རབ་ཀྱིས།། །
ཇི་ཙམ་དཔྱད་ཀྱང་ཉོན་མོངས་མི་ལྡོག་པས།། ་
ཡིན་ལུགས་ཕུ་ཐག་ཆོད་པའི་ཤེས་རབ་དེ།།
གཡོ་མེད་ཞི་གནས་རྟ་ལ་བསྐྱོན་ནས་ནི། །
མཐའ་བྲལ་དབུ་མའི་རིགས་པའི་མཚོན་རྣོན་གྱིས།།
མཐར་འཛིན་དམིགས་གཏད་ཐམས་ཅད་འཇིག་བྱེད་པའི།།



༥༢
ཚུལ་བཞིན་དཔྱོད་པའི་ཡངས་པའི་ཤེས་རབ་ཀྱིས།།
དེ་ཉིད་རྟོགས་པའི་བློ་གྲོས་རྒྱས་པར་མཛད།། ་
རྗེ་བཙུན་བླ་མས་ཉམས་ལེན་དེ་ལྟར་མཛད།། །།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
སེམས་རྩེ་གཅིག་པའི་བསམ་གཏན་ཙམ་ལ་སྲིད་པ་འཁོར་བ་ཡི་རྩ་བ་གཅོད་པའི་
ནུས་པ་མ་མཐོང་ཞིང་དེ་བཞིན་དུ་ཞི་གནས་ཀྱི་ལམ་དང་བྲལ་བའི་ཤེས་རབ་ཀྱིས་
དམིགས་པའི་ཡུལ་ལ་ཇི་ཙམ་དུ་དཔྱད་པར་བྱས་ཀྱང་། མཉམ་བཞག་གི་གནས་
ཆ་མེད་ན་ཉོན་མོངས་པ་མི་ལྡོག་པས། ཆོས་རྣམས་ཀྱི་ཡིན་ལུགས་སམ་གནས་
ལུགས་ལ་ཕུ་ཐག་ཆོད་པའི་ཤེས་རབ་ཀྱི་ལེགས་པར་དཔྱད་ནས་རྙེད་པའི་དོན་དེ་
ལ་དམིགས་ནས་འཇོག་སྒོམ་གཡོ་བ་མེད་པའི་ཞི་གནས་ཀྱི་རྟ་ལ་བསྐྱོན་ནས། །
སྒོམ་པའི་རྣལ་འབྱོར་པ་དེ་ནི་མཐའ་བཞི་དང་བྲལ་བའི་ཟབ་མོ་དབུ་མའི་རིགས་
པའི་མཚོན་ཆ་རྣོན་པོས་བདག་འཛིན་གྱི་ཡུལ་ཐམས་ཅད་སུན་ཕྱུང་སྟེ། མཐར་
འཛིན་པའི་ཕྱོགས་འཛིན་གྱི་དམིགས་པའི་གཏད་སོ་ཐམས་ཅད་འཇིག་པར་བྱེད་
པའི་དོན་ཚུལ་བཞིན་དུ་དཔྱོད་པའི་རྣམ་དཔྱོད་རབ་ཏུ་ཡངས་པའི་ཤེས་རབ་ཀྱིས་
དེ་ཁོ་ན་ཉིད་ཀྱི་གནས་ཚུལ་ཇི་བཞིན་དུ་རྟོགས་པའི་བློ་གྲོས་རབ་ཏུ་རྒྱས་པར་
མཛད་པའི་དམ་པ་རྣམས་ཀྱང་རྗེས་སུ་བརྩོན་དགོས་པར་གསུངས་པ་དང༌། རྩ་
བར༑



༥༣
mu
རྩེ་གཅིག་གོམས་པས་ཏིང་འཛིན་གྲུབ་པ་ནི།།
སྨོས་པ་ཅི་འཚལ་ཚུལ་བཞིན་དཔྱོད་པ་ཡི།།
སོ་སོར་རྟོག་པ་ཡིས་ཀྱང་ཡིན་ལུགས་ལ།།
གཡོ་མེད་ཤིན་ཏུ་བརྟན་པར་གནས་པ་ཡི།།
ཏིང་འཛིན་བསྐྱེད་པར་མཐོང་ནས་ཞི་ལྷག་གཉིས།།
ཟུང་འབྲེལ་སྒྲུབ་ལ་བརྩོན་རྣམས་ཡ་མཚན་ནོ།།
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
རིང་ནས་སེམས་རྩེ་གཅིག་པ་གོམས་པས་ཏིང་འཛིན་འགྲུབ་པ་ནི་སྨོས་པ་ཅི་
འཚལ་ཏེ་འགྲུབ་པ་ཡིན་ལ། དེར་མ་ཟད་ཚུལ་བཞིན་དུ་དཔྱད་པ་ཡི་སོ་སོར་རྟོག་
པའི་ཤེས་རབ་ཀྱིས་ཀྱང་ཆོས་ཐམས་ཅད་ཀྱི་ཡིན་ལུགས་ལ་དམིགས་པའི་གཡོ་བ་
མེད་པའི་བློ་ཤིན་ཏུ་བརྟན་པར་གནས་པ་དེ་ཡིས་ཀྱང་ཏེང་ངེ་འཛིན་མཆོག་ཏུ་
བསྐྱེད་པར་མཐོང་ནས་ཞི་ལྷག་གཉིས་ཟུང་དུ་འབྲེལ་བའི་དཔྱད་འཇོག་སྤེལ་ནས་
བསྒྲུབ་ལ་བརྩོན་པ་རྣམས་ཡ་མཚན་ཞིང་ངོ་མཚར་བསྐྱེད་པའི་ཚུལ་དེ་ལ་འབད་
དགོས་པར་གདམས་པ་ཡིན་ནོ། རྩ་བར། །
མཉམ་གཞག་ནམ་མཁའ་ལྟ་བུའི་སྟོང་ཉིད་དང༌།།
རྗེས་ཐོབ་སྒྱུ་མ་ལྟ་བུའི་སྟོང་པ་གཉིས།།



བསྒོམས་ནས་ཐབས་ཤེས་ཟུང་དུ་འབྲེལ་བ་ཡིས།།
རྒྱལ་སྲས་སྤྱོད་པའི་ཕ་རོལ་འགྲོ་བ་བསྔགས།།
དེ་ལྟར་རྟོགས་ནས་ཕྱོགས་རེའི་ལམ་གྱིས་ནི།།
ཚིམ་པ་མེད་པ་སྐལ་བཟང་རྣམས་ཀྱི་ལུགས། །
རྗེ་བཙུན་བླ་མས་ཉམས་ལེན་དེ་ལྟར་མཛད།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
ཡང་ཟབ་མོ་སྟོང་པ་ཉིད་ཀྱི་ངང་དུ་མཉམ་པར་བཞག་པས་མཚན་འཛིན་གྱི་རྣམ་
པར་རྟོག་པ་ཅི་ཡང་མེད་པའི་ནམ་མཁའ་ལྟ་བུའི་སྟོང་པ་ཉིད་དང༌། རྗེས་ཐོབ་ཏུ་
ཆོས་ཐམས་ཅད་སྒྱུ་མ་ལྟ་བུའི་སྣང་ཡང་བདེན་པར་མེད་པའི་སྟོང་པ་གཉིས་པོ་
སྒོམ་ནས་ཐབས་དང་ཤེས་རབ་ཟུང་དུ་འབྲེལ་པའི་སྣང་སྟོང་རེས་འཇོག་དུ་མེད་
པར་སྤྱོད་པ་དེ་ཡིས། རྒྱལ་བའི་སྲས་ཀྱི་སྤྱོད་པའི་ཕ་རོལ་ཏུ་ཕྱིན་ཅིང་འགྲོ་བར་
འགྱུར་བ་སོགས་བསྔགས་པ་མཐའ་ཡས་པ་དེ་ལྟ་བུ་རྟོགས་ནས་ཕྱོགས་རེའི་ལམ་
གྱིས་ནི་ཚིམ་པ་མེད་པ་སྐལ་བ་བཟང་པོ་དང་ལྡན་པ་རྣམས་ཀྱི་ལུགས་ཡིན་ཞེས་
ཐབས་ཤེས་ཟུང་དུ་འཇུག་པའི་ལམ་ལ་བརྩོན་དགོས་པར་གསུངས་པ་དང་། རྩ་
བར་༣
དེ་ལྟར་རྒྱུ་དང་འབྲས་བུའི་ཐེག་ཆེན་གྱི།།
ལམ་མཆོག་གཉིས་ཀར་དགོས་པའི་ཐུན་མོང་ལམ།།



(༥
ཇི་བཞིན་བསྐྱེད་ནས་མཁས་པའི་དེད་དཔོན་གྱི།། །།
མགོན་ལ་བརྟེན་ནས་རྒྱུད་སྡེའི་རྒྱ་མཚོ་ཆེར། །
ཞུགས་ནས་ཡོངས་རྫོགས་མན་ངག་བསྟེན་པ་དེས།།
དལ་འབྱོར་ཐོབ་པ་དོན་དང་ལྡན་པར་བྱས། །
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།། ན ་
དེ་ལྟར་སེམས་བསྐྱེད་པ་དང་སྤྱོད་པ་ལ་བསླབ་པའི་ཚུལ་འདི་ནི་རྒྱུ་ཕ་རོལ་ཏུ་ཕྱིན་
པ་དང་། འབྲས་བུའི་ལམ་རྡོ་རྗེ་ཐེག་པ་སྟེ་ཐེག་པ་ཆེན་པོའི་ལམ་གྱི་རིམ་པ་
སངས་རྒྱས་པའི་ཐབས་མེད་དུ་མི་རུང་བ་མདོ་དང་སྔགས་ཀྱི་ལམ་མཆོག་གཉིས་
ཀར་དགོས་པའི་ཐུན་མོང་བའི་ལམ་ཇི་བཞིན་དུ་བསྐྱེད་ནས། མཁས་པའི་དེད་
དཔོན་ཏེ་རྡོ་རྗེ་སློབ་དཔོན་མཚན་ཉིད་དང་ལྡན་པའི་གཤེསགཉེན་གྱི་མགོན་ལ་
བརྟེན་ནས། རྒྱུད་སྡེའི་རྒྱ་མཚོ་ཆེན་པོར་ཞུགས་པའི་སྒོ་དབང་གིས་རྒྱུད་སྨིན་པར་
བྱེད་པ་དང༌། དམ་ཚིག་དང་སྡོམ་པ་ཚུལ་བཞིན་དུ་བསྲུང་བ་ཉམས་ལེན་གྱི་གཞིར་
བཟུང་ནས་སྨིན་བྱེད་བསྐྱེད་པའི་རིམ་པ་དང༌། གྲོལ་བྱེད་རྫོགས་པའི་རིམ་པ་སྟེ་
རིམ་གཉིས་ཀྱི་ལམ་ཡོངས་སུ་རྫོགས་པར་བྱེད་པའི་མན་ངག་དེ་དག་བསྟེན་ཅིང་
ཉམས་སུ་བླངས་པ་དེས་ན། དལ་འབྱོར་རྟེན་བཟང་པོ་ཐོབ་པ་དོན་དང་ལྡན་པར་
བྱས་པ་ཡིན་ལ། གདུལ་བྱ་རྣམས་ཀྱང་ལམ་དེ་ལྟ་བུ་ལ་སློབ་པ་ནན་ཏན་དུ་བྱེད་



༥༦
དགོས་པར་གདམས་པ་ཡིན་ནོ། །གསུམ་པ་འཇུག་གི་དོན་ནི་རྩ་བར།
རང་གི་ཡིད་ལ་གོམས་པར་བྱ་ཕྱིར་དང༌།།
སྐལ་བཟང་གཞན་ལའང་ཕན་པར་བྱ་བའི་ཕྱིར།།
རྒྱལ་བ་དགྱེས་པའི་ཡོངས་སུ་རྫོགས་པའི་ལམ། །
གོ་སླའི་ངག་གིས་བཤད་པའི་དགེ་བ་དེས།།
འགྲོ་བ་ཀུན་ཀྱང་རྣམ་དག་ལམ་བཟང་དང་།།
འབྲལ་མེད་གྱུར་ཅིག་ཅེས་ནི་སྨོན་ལམ་འདེབས།།
རྗེ་བཙུན་བླ་མས་སྨོན་ལམ་དེ་ལྟར་བཏབ།།
ཐར་འདོད་བདག་ཀྱང་དེ་བཞིན་འདེབས་འཚལ་ལོ།།
གོང་དུ་བརྗོད་ཟིན་པའི་དོན་དེ་ལྟ་བུ་རང་གི་ཡིད་ལ་གོམས་པར་བྱ་བའི་ཕྱིར་དང་།
སྐལ་བ་བཟང་པོ་དང་ལྡན་པ་གཞན་དག་ལའང་ཕན་པ་བྱ་བའི་ཕྱིར་དུ། རྒྱལ་བ་
དགྱེས་པའི་ལམ་ཡོངས་སུ་རྫོགས་པ་མདོ་སྔགས་ཀྱི་གནད་མཐའ་དག་ཟུང་དུ་
འཇུག་པའི་ལམ་དེ་དག་ཚིག་ཉུང་ཞིང་དོན་ཚང་བ་གོ་སླ་བའི་ངག་གིས་བཤད་
པའི་དགེ་བ་དེས་ནི། འགྲོ་བ་ཡིད་ཅན་ཀུན་ཀྱང་རྣམ་པར་དག་པའི་ལམ་བཟང་
དང་ནམ་ཡང་འབྲལ་བར་མ་གྱུར་ཅིག་ཅེས་ཡིད་བྱས་བསྔོ་བ་དང་དེ་བཞིན་དུ་ནི་
ངག་གིས་ཀྱང་བདེན་ཚིག་གི་སྨོན་ལམ་འདེབས་པ་ཡིན་ལ། རྗེ་བཙུན་བླ་མས་
ཀྱང་སྨོན་ལམ་དེ་ལྟར་བཏབ་པར་མཛད་པ་དེ་བཞིན་དུ་ཐར་པ་འདོད་པ་བདག་



༥༧
གིས་ཀྱང་དེ་བཞིན་སྨོན་ལམ་རྣམ་པར་དག་པ་འདེབས་འཚལ་ལོ། །ཞེས་པ་དང༌།
རྩ་བར།
སྟོན་པ་བླ་ན་མེད་པའི་བསྟན་པ་དང་།།
མཇལ་བ་འདི་འདྲ་བླ་མའི་དྲིན་ཡིན་པས།།
དགེ་བ་འདི་ཡང་འགྲོ་བ་མ་ལུས་པ།།
བཤེས་གཉེན་དམ་པས་འཛིན་པའི་རྒྱུ་རུ་བསྔོ།། །
སྟོན་པ་བླ་ན་མེད་པ་མཉམ་མེད་ཤཱཀྱའི་རྒྱལ་པོའི་རིང་ལུགས་དྲི་མ་མེད་པའི་
བསྟན་པ་འདི་དང་མཇལ་བ་ཙམ་དུ་མ་ཟད་བསྟན་པ་རིན་པོ་ཆེའི་སྒོར་ཞུགས་པ་
སོགས་དགེ་མཚན་ཁྱད་པར་ཅན་འདི་འདྲ་ཐོབ་པ་ཡང་བླ་མའི་བཀའ་དྲིན་ཁོ་ན་
ཡིན་པས། བདག་གི་འདིར་ཡང་འགྲོ་བ་མ་ལུས་པ་ཐམས་ཅད་མཚན་ལྡན་དགེ་
བའི་བཤེགས་གཉེན་དམ་པ་མཚན་ཉིད་དང་ལྡན་པར་འཕྲད་ནས་མཉེས་བཞིན་
པས་རྗེས་སུ་འཛིན་པའི་རྒྱུར་གྱུར་ཅིག་ཅེས་ཡང་དག་པའི་གསུང་གིས་ལེགས་
ཚོགས་ཀྱི་རྒྱུ་དམ་པ་རུ་སྨོན་པའི་བསྔོ་བ་དང་སྨོན་ལམ་བྱ་བ་ཡིན་ནོ་ཞེས་གསུངས་
པ་སྟེ་རང་ཅག་རྣམས་ལ་བརྩེ་བས་གདམས་པ་མཛད་པ་ཡིན་ནོ། །མཇུག་འདིར་
ཚིགས་བཅད་འགའ་ཞིག་ཡེ་གེར་བཀོད་འདུག་ཀྱང་རྗེ་ཐམས་ཅད་མཁྱེན་པའི་
གསུང་ཡིན་ཚོད་མི་སྣང་ལ། དེ་ལྟར་ཁམས་གསུམ་འགྲོ་བའི་བླ་མ་མཉམ་མེད་
ཤར་ཙོང་ཁ་པ་ཆེན་པོས་མཛད་པའི་ལམ་རིམ་བསྡུས་དོན་ཞེས་གྲགས་པ། བྱང་



ཆུབ་ལམ་གྱི་རིམ་པའི་དོན་ཐམས་ཅད་ཚང་བ་ངོ་མཚར་དང་ལྡན་པ་དེ་ལྟ་བུའི་
འགྲེལ་པ་འབྲི་བ་ལ་གསུང་རབ་ཀུན་ལ་ལྟ་བའི་བློ་མིག་དང༌། །འགྲོར་སྨན་གྱི་
བསམ་པ་མཆོག་ཏུ་དགེ་བ་སོགས་ཡོན་ཏན་དུ་མ་ཚང་བ་ཞིག་དགོས་ཀྱི། ཕྱོགས་
རེའི་མིག་ཅན། རང་མཐོང་ཅན་གྱི་གང་ཟག་བདག་ལྟ་བུའི་སྤྱོད་ཡུལ་མ་ཡིན་
ཀྱང་༑ ༑སྐུལ་བ་པོའི་གསུང་ངོ་མ་ལྡོག་པ་དང་། རང་ཉིད་ཀྱིས་ཀྱང་སྐྱེ་བ་ཕྱི་
མར་ཕན་པའི་བག་ཆགས་འཇོག་བྱེད་ཙམ་དུ། རྗེ་རིན་པོ་ཆེའི་གསུང་གི་དགོངས་
པ་འགྲེལ་བའི་ལད་མོ་བགྱིས་པ་ཡང་སྐལ་བ་བཟང་སྙམ་སྟེ་འབྲུ་འགྲེལ་ཅུང་ཟད་
བཀོད་པ་ལ། བློ་གྲོས་དང་ལྡན་པ་རྣམས་ཀྱིས་གཟིགས་སུ་འོས་པ་མེད་ཀྱང་།
རང་དང་སྐལ་བ་མཉམ་པ་རེ་རེ་ཙམ་ལ་ཕན་པ་ཅུང་ཟད་འབྱུང་བའང་སྲིད་པས་
གཟིགས་པར་མཛོད་ཅིག །སྨྲས་པ། འཛམ་བུ་པྲི་ཀས་མཚན་པའི་གླིང་ཆེན་པོར།
གང་གི་བསྟན་བཟང་གདུགས་དཀར་གཅིག་པུ་ཡིས། །ཁྱབ་པའི་དགེ་ལེགས་གྲིབ་
བསིལ་སྣུམ་པོ་དེས། །སྐྱེ་རྒུའི་ཚ་གདུང་བཅིལ་བའི་ཆོ་ག་བསྒྲུབས། །དེ་ཡི་བྱེད་པོ་
འཇམ་དབྱངས་གཞོན་ནུ་ཉིད། །མཐིང་ཁའི་ཟུར་ཕུད་རིན་ཆེན་དོ་ཤལ་སོགས།
སྤངས་ཏེ་མཐུན་མཚམས་ལང་ཚོའི་དཔལ་འཕྲོག་བྱེད། །རྣམ་གསུམ་གོས་ཀྱིས་
བགོས་ནས་འོངས་སམ་སྙམ། །གང་དེའི་གསུང་གི་རིན་ཆེན་ལམ་གསུམ་འགྲོ།
གླེགས་བམ་རལ་པའི་ཡོལ་གོར་བསྐྱིལ་བ་ལས། །བློ་ལྡན་ནོར་འཛིན་ཐོས་པའི་
ཕུག་པ་རུ། །འཕོས་པའི་ངོ་མཚར་ཉེས་སྡིག་དྲི་མའི་སྨན། །དེ་ཡི་རང་བཞིན་དྲང་



པོར་སྨོས་པའི་ཚིག །ཤེས་མུན་འཁྱོག་པོར་འཕྱན་ལས་མི་འབྱུང་མོད། །ནོངས་
པ་གང་ཞིག་སྒོ་གསུམ་སྡིག་དང་བཅས། །མགོན་མཆོག་དམ་པའི་སྤྱན་སྔར་མཐོལ་
ཞིང་འཆགས། །ལེགས་ལམ་དཀར་བའི་རང་བཞིན་སྲིད་ན་དེས། །བདག་གཞན་
ཡིད་ཅན་སྐྱེ་བའི་ཕྲེང་བ་ཀུན། །འཇམ་དཔལ་སྙིང་པོའི་བསྟན་དང་མི་འབྲལ་
ཞིང་༑ ༑ཐེག་མཆོག་ལམ་ལྔ་རིམ་གྱིས་བགྲོད་ནས་ཤོག །ཅེས་འཇམ་མགོན་
རྒྱལ་བ་གཉིས་པའི་གསུང་གི་ཆ་ཤས། བྱང་ཆུབ་ལམ་གྱི་རིམ་པའི་བསྡུས་དོན་
ནམ་ཉམས་མགུར་དུ་གྲགས་པའི་ཚིག་འགྲེལ་ཅུང་ཟད་ཙམ་བཀོད་པ། བློ་ལྡན་
རྣམ་ཐར་གཙང་མའི་འཇུག་ངོགས་ཞེས་བྱ་བ་འདི་ནི། རྭ་ཉག་ཐེག་ཆེན་གླིང་
ནས་ཤེས་བྱ་རིག་པའི་གནས་དུ་མ་མཁྱེན་པའི་རྣམ་དཔྱོད་དང་ལྡན་པ་དགེ་སློང་
ཚུལ་ཁྲིམས་ནས་བསྐུལ་མ་མཛད་པ་ལྟར། རྨོངས་བརྟུལ་འདུ་ཤེས་གསུམ་བ།
རོང་ཐ་བླ་མིང་བློ་བཟང་དམ་ཆོས་རྒྱ་མཚོས་གྲོ་ཞིང་ཟླ་བའི་ཚེས་བཟང་པོར། །
དབེན་གནས་ཆོས་ཀྱི་ཕོ་བྲང་དུ་ཐུན་མཚམས་རྣམས་སུ་མགྱོགས་པར་བྲིས་པའི་
དགེ་བས་རང་གཞན་ཐམས་ཅད་འཇམ་མགོན་རྒྱལ་བ་གཉིས་པའི་བསྟན་པ་དང་
ནམ་ཡང་མ་འབྲལ་བར་གྱུར་ཅིག །དགེ་ལེགས་འཕེལ་བར་གྱུར་ཅིག་སྐྱེ་འགྲོ་
ཐམས་ཅད་ལའོ།། །། །



༄༅། །ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་མཛད་
པའི་སྐབས་གསུམ་པའི་རྩ་གཞུང་གི་འགྲེལ་མཛད་མཁས་པའི་
དབང་པོ་ལྕང་སྐྱ་ངག་དབང་བློ་བཟང་ཆོས་ལྡན་གྱི་རྣམ་པ་
ཐར་པ་མདོར་བསྡུས་བཞུགས་སོ།།
༄༅། །ལྕང་སྐྱ་ངག་དབང་བློ་བཟང་ཆོས་ལྡན་ནི་མདོ་སྨད་ཅོང་ཁའི་ཉེ་འདབས་
གཡི་དགེའི་ལུང་པར་རྟ་ཕྱུག་ཅེས་པའི་གྲོང་དུ་ཡབ་ཁེ་བ་ཅང་ཨེ་ཧར་དང་། ཡུམ་
ལོ་ཟ་ཐར་མོ་མཚོ་གཉིས་ཀྱི་སྲས་སུ་རབ་བྱུང་བཅུ་གཅིག་པའི་ཆུ་རྟ་སྤྱི་ལོ་ (1642)
ལོའི་ཟླ་བ་བཅུ་གཅིག་པའི་ཚེས་བཅུའི་དགོང་མོ་མཚན་ཕྱེད་ལ་སྐུ་བལྟམས། གུང་
གྲངས་གསུམ་བཞིར་ཕེབས་སྐབས་སྨྲ་མི་ཤེས་པའི་ཚུལ་བཞེས། དགེ་བསྙེན་གྱི་
སྡོམ་པ་བཞེས་རྗེས་རིམ་གྱིས་གསུང་བགྲོས་སྩལ། དེ་གར་བོད་པ་བླ་རྒན་ཞེས་པའི་
བླ་མ་ཞིག་བཞུགས་པ་དེས་ཁོང་ལ་དགེ་འདུན་སྐྱབས་ཞེས་པའི་མཚན་གསོལ། དེ་
ནས་རིང་པོ་མ་ལོན་པར་ཐང་རིང་དགོན་གྱི་ཁྲི་པ་ཚུལ་ཁྲིམས་རྒྱ་མཚོས་ཡབ་ལ་བུ་
འདིར་ཁྲིད་ཤོག་ཅེས་དགོན་པར་བོས། བླ་མ་གོང་མ་གྲགས་པ་འོད་ཟེར་གྱི་དངོས་
ཆས་རྣམས་ངོས་འཛིན་བྱེད་བཅུག དབུས་ལྷ་ལྡན་དུ་བཞུགས་ཡོད་པའི་བླ་མ་
གོང་མའི་དབོན་པོ་བློ་གྲོས་འོད་ཟེར་མདུན་བྱིས་པའི་གནས་ཚུལ་སོགས་ཀྱི་འཕྲིན་



ཡིག་ཕུལ། བློ་གྲོས་འོད་ཟེར་གྱིས་པཎ་ཆེན་བློ་བཟང་ཆོས་ཀྱི་རྒྱལ་མཚན་ལ་
གནས་ཚུལ་སྙན་དུ་ཕུལ་བས། པཎ་ཆེན་ནས་གྲགས་པ་འོད་ཟེར་གྱི་སྐུ་སྐྱེ་རུ་ངོས་
འཛིན་མཛད་དེ། རེ་ཞིག་ཐང་རིང་དགོན་དུ་ཞོག་ཅེས་པའི་བཀའ་གནང༌། དེ་
ནས་ཐང་རིང་དགོན་དུ་སོང་ནས་དགོན་དེའི་ཁྲི་ཟུར་ཚུལ་ཁྲིམས་རྒྱ་མཚོ་དང་། །
ཁྲི་པ་ཕུན་ཚོགས་བཟང་པོ་གཉིས་ཀྱི་སྤྱན་སྔར་གཙུག་ཕུད་ཕུལ་ཏེ་རབ་ཏུ་བྱུང་། །
མཚན་བསྟན་འཛིན་ལེགས་བཤད་རྒྱ་མཚོར་གསོལ། སྦྱོར་ཀློག་དང་བློར་འཛིན་
དབུ་ཚུགས། དགུང་གྲངས་དགུ་པར་དགོན་ལུང་དགའ་ལྡན་བྱམས་པ་གླིང་དུ་
ཕེབས༑ ༑མཆོད་ཡོན་ཀུན་གྱིས་བརྩི་འཇོག་ཆེན་པོ་བྱས། དགུང་ལོ་བཅུ་གཅིག་
པར་ཙོང་ཁའི་སྟོད་སྐར་མའི་ཐང་ཆེན་དུ་༧རྒྱལ་དབང་ལྔ་པ་ཆེན་པོ་པེ་ཅིང་དུ་
ཕེབས་པ་མཇལ་བར་ཕེབས། དགུང་ལོ་ཉི་ཤུར་ཕེབས་པ་ལྕགས་མོ་གླང་གི་ལོར་
དབུས་ལྷ་ལྡན་དུ་ཕེབས། ལྔ་པ་ཆེན་པོའི་སྤྱན་སྔར་དགེ་ཚུལ་གྱི་སྡོམ་པ་མནོས།
མཚན་ངག་དབང་བློ་བཟང་ཆོས་ལྡན་ཞེས་གསོལ། འབྲས་སྤུངས་སྒོ་མང་གྲྭ་ཚང་
གི་ཆོས་གྲྭར་བཞུགས། སྒོ་མང་སློབ་དཔོན་ངག་དབང་བློ་གྲོས་རྒྱ་མཚོའི་སྤྱན་སྔར་
ལོ་བརྒྱད་རིང་ཚད་མ་སོགས་གསན། དགུང་ལོ་ཉེར་གསུམ་པ་ཤིང་ཕོ་འབྲུག་གི་
ལོར་རྒྱལ་དབང་ལྔ་པའི་མདུན་བསྙེན་རྫོགས་ཀྱི་སྡོམ་པ་བཞེས། དགུང་ལོ་ཉེར་
བདུན་པར་གླིང་བསྲེའི་གྲྭ་སྐོར་དང་། དགུང་ལོ་ཉེར་དགུ་པར་ལྷ་ས་སྨོན་ལམ་ཆེན་
མོར་གྲྭ་སྐོར་མཛད། དགུང་ལོ་སོ་གསུམ་པར་གཙང་དུ་ཕེབས། པཎ་ཆེན་བློ་



(vii)
བཟང་ཆོས་རྒྱན་གྱི་ཡང་སྲིད་དང་མཇལ། ཤར་རྩེའི་མཁན་པོ་བློ་བཟང་པདྨ་ལ་
ཙོང་ཁ་པ་དང་། པཎ་ཆེན་གོང་མའི་གསུང་འབུམ་གྱི་ཁྲིད་ལུང་བཅས་ཞུས། དེ་
སྦྲེས་སུའང་གཙང་དུ་ཐེངས་འགའ་ཕེབས་ཤིང་། པཎ་ཆེན་གོང་མའི་ཐུགས་སྲས་
དཀོན་མཆོག་རྒྱལ་མཚན་སོགས་མཁས་པ་མང་པོ་སློབ་དཔོན་དུ་བསྟེན་ནས་མདོ་
སྔགས་ཀྱི་གཞུང་རྣམས་ལ་སྦྱངས་པ་མཐར་ཕྱིན་མཛད་དེ་མཁས་པ་ཆེན་པོར་
གྱུར༑ ༑དགུང་ལོ་ཞེ་གཉིས་པ་ཆུ་མོ་ཕག་གི་ལོར་དགོན་ལུང་དགོན་གྱིས་བསུ་མ་
མངགས་པ་དང་ལྷན་ཅིག་ཏུ་མདོ་སྨད་དུ་ཚུར་ཕེབས། དགོན་ལུང་རི་ཁྲོད་བྱང་
ཆུབ་གླིང་དུ་བཞུགས། ཕྱི་ལོར་ཐང་རིང་དགོན་དང་སྐུ་འབུམ་སོགས་སུ་ཕེབས། .
དགུང་ལོ་ཞེ་དྲུག་པར་ལོ་གསར་སྨོན་ལམ་ཆེན་མོ་ཚོགས་པ་དང་། གོང་མ་མཇལ་
བའི་ཆེད་དུ་པེ་ཅིང་ལ་ཁྲི་ཆེན་ངག་དབང་བློ་གྲོས་རྒྱ་མཚོ་དང་མཉམ་པོར་ལན་ ་
གཉིས་བྱོན། ལན་དང་པོར་གོང་མས་གོས་དར་སོགས་ཀྱི་གནང་སྦྱིན་སྩལ་ཅིང་
ཞལ་འདྲི་གནང་། ལན་གཉིས་པར་གོང་མ་ཆེན་པོར་དམ་པའི་ཆོས་ཀྱི་འབེལ་
གཏམ་ཕུལ། གོང་མས་ཐུགས་དགྱེས་པ་ཆེན་པོ་མཛད་ཅིང་མགུལ་དར་དང༌། པེ་
ཅིང་དུ་སྡོད་དགོས་པའི་བཀའ་ལུང་སྩལ་ཀྱང་དགོངས་པ་ནན་ཏན་གྱིས་ཞུས་ནས་
ཁྲོལ༑ ༑དགུང་ལོ་ང་གཉིས་པ་ཆུ་མོ་བྱའི་ལོ་གོང་མའི་བཀའ་བཞིན་པེ་ཅིང་ཕོ་
བྲང་དུ་ཕེབས་སྐབས་ཕོ་བྲང་ནང་གི་བླ་མ་ཀུན་བསུ་བར་ཕེབས། ཕྱི་ལོའི་སྟོན་ཁར་
རྗེ་བཙུན་དམ་པ་པེ་ཅིང་དུ་ཕེབས། ཁོང་དང་ལྷན་ཅིག་དམ་པའི་ཆོས་ཀྱི་དགའ་



(viii)
སྟོན་རྒྱ་ཆེར་སྤེལ། དགུང་ལོ་ང་ལྔ་ཙམ་ལ་པེ་ཅིང་དུ་གསང་བདེ་འཇིགས་གསུམ་
གྱི་དབང་དང་རྗེས་གནང༌། ཁྲིད་ལུང་། དགེ་བསྙེན་དང་རབ་བྱུང་གི་སྡོམ་པ་
འབོགས་པ་སོགས་དམ་པའི་ཆོས་ཀྱི་སྤྱིན་པ་རྒྱ་ཆེར་སྩལ། དགུང་གྲངས་ང་དྲུག་
པ་མེ་མོ་གླང་གི་ལོར་གོང་མའི་བཀའ་ལྟར་ཛ་སག་དང་མཉམ་དུ་མཁར་སྔོན་དང་
ཟི་ལིང་སོགས་བརྒྱུད་དབུས་ལྷ་ལྡན་དུ་ཕེབས། ཏཱ་ལའི་བླ་མ་སྐུ་ཕྲེང་དྲུག་པ་
གནས་མཆོག་པོ་ཏ་ལའི་གསེར་ཁྲིར་མངའ་གསོལ་ཞིང༌། ཟི་ལིང་གི་འབུལ་བ་རྒྱ་
ཆེན་བསྟབས། པཎ་ཆེན་ལ་གོང་མས་གནང་བའི་མཆོད་རྫས་དང་གསེར་དངུལ་
ཕུལ་ཅིང་ལན་ལྔ་མཇལ། སེ་འབྲས་དགེ་གསུམ་གྱི་དགེ་འདུན་རྣམས་ལའང་མང་
འགྱེད་སོགས་ཕུལ། ལོ་དེའི་ཕྱི་ལོར་བྱང་ལམ་བརྒྱུད་པེ་ཅིང་དུ་ཕྱིར་ཕེབས།
དགུང་གྲངས་དྲུག་ཅུ་རེ་དགུ་ཏུ་ཕེབས་སྐབས། གོང་མས་ཤིང་རྟ་སེར་པོ་དང་ཐམ་
ག༑ ༑རིན་པོ་ཆེའི་རིགས་དང་གོས་དར་སོགས་གནང་སྦྱིན་གྱ་ནོམ་པ་སྩལ་ཏེ་
རང་དགོན་དུ་ཕེབས། སོག་ཡུལ་གྱི་དགོན་སྡེ་ཡོངས་ལ་ཞབས་བཅགས་ཏེ་དམ་
པའི་ཆོས་ཀྱི་བདུད་རྩི་སྤེལ། དགུང་ལོ་བདུན་ཅུར་ཕེབས་པ་ལྕགས་མོ་ཡོས་ཀྱི་
ལོར་སླར་ཡང་པེ་ཅིང་དུ་ཕེབས། པཱ་དུར་ཛིན་གྱི་གཞི་མ་ཁང་པ་བཅས་ཉོས་ཏེ།
ནོ་མོན་ཧན་གྱི་མཐུན་རྐྱེན་སྦྱར་ནས་དགོན་པ་ནང་རྟེན་དང་བཅས་བཞེངས། །
དགུང་ལོ་དོན་གཅིག་ལོ་གོང་མས་དགོན་པ་དེ་ལ་ཟུང་གྲུ་ཟི་ཞེས་པའི་མིང་སྩལ། །
བླ་མ་བརྒྱ་ཕྲག་ལྷག་གིས་རབ་གནས་བགྱིས། དགུང་ལོ་དོན་གསུམ་དུ་ཕེབས་པ་



(ix)
རབ་བྱུང་བཅུ་གཉིས་པའི་ཤིང་རྟ་སྤྱི་ལོ་(1714) ལོའི་ཟླ་བ་ལྔ་པའི་ཚེས་ལྔ་ལ་
དགོངས་པ་རྫོགས།།



༦O
༄༅།།
སྐབས་གསུམ་མའི་ཊིཀྐ་ངོ་མཚར་དད་པ་རྒྱས་བྱེད་ཅེས་
བྱ་བ་བཞུགས་སོ།
༄༅། །མི་མཇེད་ཞིང་གི་གདུལ་བྱ་མཐའ་དག་ལ། །ལྷག་པར་བརྩེ་བའི་འདྲེན་
མཆོག་ཤཱཀྱའི་ཏོག །གང་དེའི་བསྟན་པ་གསལ་བྱེད་ཙོང་ཁ་པ། དབྱེར་མེད་
ཞབས་ཀྱི་པད་མོར་གུས་ཕྱག་འཚལ། །འདིར་བདག་ཅག་གི་བླ་མ་ཁམས་གསུམ་
ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་གྲགས་པའི་དཔལ་ཞེས་སྙན་པའི་བ་དན་
དཀར་པོ་ས་གསུམ་ན་རྣམ་པར་གཡོ་བ་དེ་ཉིད་ཀྱི་མཛད་པའི་ལྷར་བཅས་འགྲོ་བ་
ཡོངས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་སྟོབས་བཅུ་མངའ་བ་མཉམ་
མེད་ཤཱཀྱའི་རྒྱལ་པོ་ལ་བསྟོད་ཅིང་གསོལ་བ་འདེབས་པའི་ཚིགས་སུ་བཅད་པ་བྱིན་
རླབས་ཉེར་འཇུག་ཅེས་བྱ་བའི་དོན་འཆད་པ་ལ་གཉིས། གཞུང་གི་དོན་དང་།
མཇུག་གི་དོན་ནོ། །དང་པོ་ལ། གང་ལ་བསྟོད་པའི་ཡུལ་ངོས་བཟུང་བ། དེ་ལ་
བསྟོད་པའི་ཚུལ། གསོལ་བ་འདེབས་པའི་ཚུལ་གསུམ། དང་པོ་དེ་འཆད་པ་ལ།
༈ སྐབས་གསུམ་པ་དང་དབང་པོའི་དགྲ།
དྲི་ཟ་གདེངས་ཅན་གྲུབ་པའི་གཙོ།།



ཀུན་གྱི་གཙུག་རྒྱན་ནོར་བུ་ཡིས།།
གང་གི་ཞབས་པད་མཛེས་བྱས་པ།།
གསེར་འོད་འཁྱག་པའི་དཔལ་གྱིས་བརྗིད་པའི་སྐུ།།
དྲི་ཟའི་དབྱངས་ཀྱིས་བསྒྲུན་དུ་མེད་པའི་གསུང་།།
ཉི་མ་བྱེ་བའི་མདངས་ལས་གསལ་བའི་ཐུགས།།
མཐའ་ཡས་འགྲོ་བའི་འདྲེན་མཆོག་ཤཱཀྱའི་ཏོག།
ཅེས་ཤོ་ལོ་ཀ་གཉིས་བྱུང༌། དེའི་དོན་ནི། རྗེ་བདག་ཉིད་ཆེན་པོས་སྐབས་འདིར་
གང་ལ་བསྟོད་པའི་ཡུལ་བཞག་ཏུ་ཡོད་དེ། །སྐབས་གསུམ་པ་ཞེས་པ། ལྷའི་གཙོ་
བོ་ཆེངས་པ་དང་བརྒྱ་བྱིན། དབང་པོའི་དགྲ་ཞེས་པ་ལྷ་མ་ཡིན་གྱི་གཙོ་བོ་ཐག་
བཟང་རིས། དྲི་ཟ་ཞེས་པ། ལྷའི་གླུ་དབྱངས་མཁན་གྱི་གཙོ་བོ་རབ་དགའ།
གདེངས་ཅན་ཞེས་པ་གླུའི་གཙོ་བོ་དགའ་བོ་དང་འཇོག་པོ། གྲུབ་པ་ཞེས་པ། དྲང་
སྲོང་བདེན་ཚིག་གྲུབ་པའི་གཙོ་བོ་དྲང་སྲོང་ཆེན་པོ་མཆོག་སྲེད་ལ་སོགས་པ། །
འཇིག་རྟེན་མཐུ་སྟོབས་ཆེ་བ་ཀུན་གྱི་གཙུག་རྒྱན་གྱི་ནོར་བུ་ཡིས། ཐུབ་པ་བཅོམ་
ལྡན་འདས་གང་གི་ཞབས་ཀྱི་པདྨོ་ལ་གུས་པ་ཆེན་པོས་གཏུག་ཅིང་རེག་པས་
མཛེས་པར་བྱས་པ། འཛམ་བུ་ཆུ་བོའི་གསེར་བཟང་བཙོ་མའི་འོད་ལྟ་བུ་དངས་
ཤིང་གསལ་བ་འོད་ཟེར་འཁྱུག་པ་ལ་སོགས་པའི་མཚན་བཟང་པོ་སོ་གཉིས་དང་།



དཔེ་བྱད་བཟང་པོ་བརྒྱད་ཅུ་གསལ་ལ་རྫོགས་པའི་དཔལ་གྱིས་སྤྲོས་པ་མཛེས་ཤིང་
བརྗིད་པའི་སྐུའི་ཡོན་ཏན། དྲི་ཟའི་རྒྱལ་པོ་རབ་དགས་པི་ཝང་རྒྱུད་བསྟོད་པ་
བསྒྲེང་པའི་སྙན་པའི་གླུ་དབྱངས་ཀྱིས་བསྒྲུན་དུ་སྟེ། འགྲན་དུ་མེད་པའི་གསུང་
དབྱངས་ཡན་ལག་དྲུག་ཅུ་ཡོངས་སུ་རྫོགས་པ་གསུང་གི་ཡོན་ཏན། ཉི་མ་བྱེ་
བའི་མདངས་ཏེ་འོད་ཀྱིས་ཕོག་པའི་གཟུགས་ཅན་གྱི་དངོས་པོ་ཇི་ལྟར་གསལ་བ་དེ་
ལས་ཀྱང་སྟོན་པ་བཅོམ་ལྡན་འདས་ཀྱི་མཁྱེན་པའི་ཆ་ཤས་ཀྱིས་ཤེས་བྱ་ཇི་ལྟ་བ་
དང་ཇི་སྙེད་པ་ཐམས་ཅད་ཤིན་ཏུ་གསལ་བར་གཟིགས་ཤིང་། མངོན་སུམ་གྱི་
སྤྱོད་ཡུལ་དུ་གྱུར་པ་ཐུགས་ཀྱི་ཡོན་ཏན་ཏེ། ཡོན་ཏན་དེ་རྣམས་དང་ལྡན་པའི་
མཐའ་ཡས་པའི་འགྲོ་བ་མ་ལུས་པའི་འདྲེན་པ་མཆོག་ཏུ་གྱུར་པ་ཤཱཀྱའི་ཏོག་སྟེ་ །
ཤཱཀྱའི་རྒྱལ་པོར་གྲགས་པ་དེ་ལ་བསྟོད་པ་ཡིན་པས་སོ། །ཞེས་པའོ། །གཉིས་པ་དེ་
ལ་བསྟོད་པའི་ཚུལ་ལ། བསམ་པ་དང་སྤྱོད་ལམ་ཇི་ལྟ་བུའི་སྒོ་ནས་བསྟོད་པ།
བསྟོད་ཡུལ་གྱི་ཡོན་ཏན་བརྗོད་པའི་སྒོ་ནས་བསྟོད་པ། ཡོན་ཏན་ཐམས་ཅད་ཇི་ལྟ་
བ་བཞིན་བརྗོད་དཀའ་བར་བསྟན་པ་དང་གསུམ། དང་པོ་དེ་ལ་ཡང་བསམ་པ་ཇི་
ལྟ་བུའི་སྒོ་ནས་བསྟོད་པ་དང་སྤྱོད་ལམ་ཇི་ལྟ་བུའི་སྒོ་ནས་བསྟོད་ཅིང་བསྟོད་པ་ལ་
ཐུགས་དགོངས་གཏད་པར་གསོལ་བ་གཉིས། དང་པོ་དེ་འཆད་པ་ལ། །
དག་པའི་མཁའ་ལ་ཤར་བའི་གཟའ་སྐར་རྣམས།། 1:
ཆུ་གཏེར་དབུས་ན་ཡོངས་སུ་གསལ་བ་བཞིན།། །



དང་བའི་ཡིད་མཚོར་ཁྱོད་ཀྱི་ཡོན་ཏན་གྱི།།
གཟུགས་བརྙེན་མ་འདྲེས་གསལ་བར་རབ་བཀོད་ནས།།
ཞེས་སོགས་ཤོ་ལོ་ཀ་གཅིག་བྱུང་དེའི་དོན་ནི། རྗེ་བདག་ཉིད་ཆེན་པོས་བསམ་པ་
ཇི་ལྟ་བུའི་སྒོ་ནས་བསྟོད་པའི་ཚུལ་ཡོད་དེ། སྟོན་གྱི་དུས་སུ་སྒྲིབ་བྱེད་ཀྱི་སྐྱོན་སྤྲིན་
དང་རྡུལ་སོགས་དང་བྲལ་བ་ཤིན་ཏུ་གཡའ་དག་པའི་ནམ་མཁའ་ལ་ཤར་བའི་ཟླ་
བ་དང་སྐར་མ་རྣམས་ཀྱི་གཟུགས་བརྙན་ཆུ་གཏེར་ཏེ། རྒྱ་མཚོའི་དབུས་ན་ཡོངས་
སུ་གསལ་བ་བཞིན་དུ། བདག་གི་དང་བའི་ཡིད་མཚོར་སྟོན་པ་ཁྱོད་ཀྱི་ཡོན་ཏན་
གྱི་ཆ་ཤས་མདོ་ལས་བཤད་པ་ཐོས་པ་རྣམས་ཀྱི་གཟུགས་བརྙན་ཏེ་དོན་སྤྱི་སོ་སོར་
མ་འདྲེས་པར་གསལ་བར་བཀོད་པ་སྟེ། དྲན་ནས་ཤིན་ཏུ་དད་པའི་སྒོ་ནས་བསྟོད་
པ་ཡིན་པས་སོ། །ཞེས་པའོ། །གཉིས་པ་སྤྱོད་ལམ་ཇི་ལྟ་བུའི་སྒོ་ནས་བསྟོད་ཅིང་
དགོངས་པ་གཏད་པར་གསོལ་བའི་ཚུལ་དེ་འཆད་པ་ལ།
ཟླ་ཟེར་ཕོག་པའི་ཆུ་སྐྱེས་གཞོན་ནུ་བཞིན།།
ལག་པའི་སོར་མོ་སྙིང་གའི་ངོས་སུ་ཟུམ། །
རྩེ་གཅིག་ཡིད་ཀྱིས་ཁྱོད་སྐུར་མངོན་ཕྱོགས་ཏེ།།
ཅུང་ཟད་བསྟོད་ལ་ཐུགས་རྗེ་ཅན་ཁྱོད་དགོངས།།
ཞེས་སོགས་ཤོ་ལོ་ཀ་གཅིག་བྱུང༌། དེའི་དོན་ནི། རྗེ་བདག་ཉིད་ཆེན་པོས་ལུས་ཀྱི་
ཀུན་སྤྱོད་ཇི་ལྟ་བུའི་སྒོ་ནས་བསྟོད་པའི་ཚུལ་ཡོད་དེ། དཔེར་ན་མཚན་མོ་ཟླ་བའི་



འོད་ཟེར་ཕོག་པའི་ཆུ་སྐྱེས་ཏེ་པདྨ་གཞོན་ནུ་གསར་པའི་འདབ་མ་ཁ་ཟུམ་པ་བཞིན་
དུ་ལག་པའི་སོར་མོ་རྣམས་སྙིང་ཁའི་ངོས་སུ་ཟུམ་པ་སྟེ་ཐལ་མོ་སྦྱར་ཏེ་དད་གུས་
རྩེ་གཅིག་པའི་ཡིད་ཀྱིས་སྟོན་པ་ཁྱོད་ཀྱི་སྐུ་ཡིད་ལ་བྱས་ནས་དེ་ལ་མངོན་དུ་ཕྱོགས་
སྟེ་ཁྱོད་ཀྱི་ཡོན་ཏན་གྱི་ཆ་ཤས་ཅུང་ཟད་བརྗོད་པའི་སྒོ་ནས་བསྟོད་པ་ལ། སྟོན་པ་
ཐུགས་རྗེ་ཅན་ཁྱོད་དགོངས་སུ་གསོལ་ཞེས་དགོངས་པར་གསོལ་བ་ཡིན་པའི་ཕྱིར་
ཞེས་པའོ། །གཉིས་པ་ཡོན་ཏན་བརྗོད་པའི་སྒོ་ནས་བསྟོད་པ་ལ་མཛད་པ་འཕྲིན་
ལས་ཀྱི་ཡོན་ཏན། མཐུ་སྟོབས་ནུས་པའི་ཡོན་ཏན་སྐུ་གསུང་ཐུགས་ཀྱི་གསང་བ་
བླ་ན་མེད་པའི་ཡོན་ཏན་བརྗོད་པ་དང་གསུམ། དང་པོ་དེ་འཆད་པ་ལ། །
སྐར་མའི་ཚོགས་ཀྱིས་མཁའ་ལ་ཟླ་བ་བཞིན།། བདག་
རྒྱལ་སྲས་དཔའ་བོ་རྣམས་ཀྱིས་ཀུན་ནས་བསྐོར།། ། །
བ་ལང་ཁྱུ་ཡི་ཐོག་མར་ཁྱུ་མཆོག་བཞིན།། །།གང་
དགྲ་བཅོམ་འཁོར་གྱི་ཚོགས་ཀྱིས་མདུན་དུ་བདར།།
ནམ་མཁའི་ཁྱོན་ཀུན་འགེངས་པའི་འོད་ཟེར་གྱི། །
དྲ་བ་སྟོང་གིས་ཡོངས་སུ་དཀྲིགས་པའི་སྐུ། །
ནམ་མཁའི་ལམ་ནས་ཆོ་འཕྲུལ་དུ་མ་ཡིས།།
ངང་པའི་རྒྱལ་པོ་བཞིན་དུ་ལྡིང་ཞིང་གཤེགས།། ་



དེ་ཚེ་རིང་ནས་བསྐྲུན་པའི་བཟང་པོའི་ལས།། ད
ཡོངས་སུ་སད་པའི་ལྷ་མི་སྟོང་ཕྲག་བརྒྱ།། དེ་བཞིན་ད ང་
ཁྱོད་ཞལ་མཐོང་བའི་མོད་ལ་མི་བསྲུན་ཡིད།།
ཉེས་བརྒྱའི་འཆིང་བ་ཀུན་ནས་ལྷོད་པར་གྱུར།། །།
ཞེས་སོགས་ཤོ་ལོ་ཀ་གསུམ་བྱུང་། འདིའི་དོན་ནི། ཐུབ་པ་བཅོམ་ལྡན་འདས་ཀྱི་
མཛད་པ་འཕྲིན་ལས་ཀྱི་ཡོན་ཏན་བཞག་ཏུ་ཡོད་དེ། ཁྱིམ་བདག་མགོན་མེད་ཟས་
སྦྱིན་གྱི་བུ་མོ་མ་ག་ཏ་བཟང་མོ་མ་ག་ཏ་ནས་དཔག་ཚད་བརྒྱ་དྲུག་ཅུ་རྩ་གསུམ་ན། །
བུ་རམ་ཤིང་འཕེལ་གྱི་གྲོང་ཁྱེར་གྱི་ཚོང་དཔོན་ཁྱུ་མཆོག་བྱིན་ཞེས་བྱ་བ་ལ་བྱིན་པ་
རང་གི་ཁང་པའི་ཡང་ཐོག་གི་སྟེང་ནས་བཅོམ་ལྡན་འདས་ལ་མངོན་དུ་ཕྱོགས་ཏེ།
བཅོམ་ལྡན་འདས་དེར་འབྱོན་པར་གསོལ་བ་བཏབ་པས་སྐར་མའི་ཚོགས་ཀྱིས་
ནམ་མཁའ་ལ་ཟླ་བའི་དཀྱིལ་འཁོར་བསྐོར་བ་བཞིན་དུ། སྟོན་པ་བཅོམ་ལྡན་
འདས་རྒྱལ་སྲས་དཔའ་བོ་སྟེ་བྱང་སེམས་འཕགས་པའི་ཚོགས་རྣམས་ཀྱིས་ཕྱོགས་
ཀུན་ནས་བསྐོར་ཞིང་བ་ལང་ཁྱུ་མཆོག་སྟེ་བ་ལང་གི་ཁྱུ་ཡི་ཐོག་མར་ཏེ་གཙོ་བོར་
བྱས་ནས་འགྲོ་བ་བཞིན་དུ། ཀུན་ཤེས་ཀོའུ་དི་རྨ་ལ་སོགས་པའི་ཉན་ཐོས་དགྲ་
བཅོམ་པ་རྫུ་འཕྲུལ་ཐོབ་པའི་འཁོར་རྣམས་ཀྱིས་མདུན་དུ་བདར་། གཞན་ཡང་
གནས་གཙང་མའི་ལྷ་དང་ཚངས་པ་དང་བརྒྱ་བྱིན་སོགས་ལྷའི་ཚོགས་རྣམས་ཀྱིས་
ཀུན་ནས་བསྐོར་ཏེ། བཅོམ་ལྡན་འདས་ཀྱིས་འཛམ་བུའི་གླིང་ཐམས་ཅད་གསེར་



گای
བཙོ་མའི་མདོག་ལྟ་བུའི་འོད་ཟེར་གྱིས་གང་བ་མཛད་པས། མཉན་ཡོད་ནས་བུ་
རམ་ཤིང་འཕེལ་གྱི་བར་གྱི་ནམ་མཁའི་ཁྱོན་ཀུན་འགེང་བའི་འོད་ཟེར་གྱི་དྲ་བ་
སྟོང་སྟེ་དཔག་ཏུ་མེད་པས་ཡོངས་སུ་དཀྲིགས་ཏེ་བསྐོར་ནས་ནམ་མཁའི་ལམ་ནས་
སྐུ་རྫུ་འཕྲུལ་གྱི་ཆོ་འཕྲུལ་དུ་མ་བསྟན་པའི་སྒོ་ནས་ངང་པའི་རྒྱལ་པོ་ངང་པའི་
འཁོར་དང་བཅས་པ་ནམ་མཁའ་ལ་འཕུར་བ་བཞིན་ལྡིང་ཞིང་གཤེགས་པར་
མཛད་པ་དེའི་ཚེ་སྔོན་ཡུན་རིང་མོ་ནས་བསྐྲུན་པའི་འབྲས་བུ་བཟང་པོ་འབྱིན་པའི་
ལས་ཀྱི་བག་ཆགས་ཡོངས་སུ་སད་པའི་ལྷ་མི་སྟོང་ཕྲག་བརྒྱ་སྟེ་ཤིན་ཏུ་མང་པོས་
བཅོམ་ལྡན་འདས་ཁྱོད་ཀྱི་ཞལ་མཐོང་བའི་མོད་ལ་དེ་རྣམས་ཀྱི་ཤིན་དུ་མི་བསྲུན་
པ་སྟེ་མ་དུལ་བའི་ཡིད་ཉེས་པ་བརྒྱ་སྟེ་དཔག་ཏུ་མེད་པ་སྐྱེད་པའི་བདག་འཛིན་གྱི་
འཆིང་བ་དམ་པོས་བསྡམས་པ་ཀུན་ནས་ལྷོད་དེ་བདེན་པ་མཐོང་བར་གྱུར་པ་མ་ག་
ཏ་བཟང་མོའི་རྟོག་བརྗོད་ལས་བཤད་པ་ལྟར་ཡིན་པས་སོ། །ཞེས་པའོ། །གཉིས་
པ་མཐུ་སྟོབས་ནུས་པའི་ཡོན་ཏན་དེ་ལ། མཐུ་སྟོབས་ནུས་པའི་ཡོན་ཏན་དངོས་
བཤད་པ། ཞར་ལ་ཡོན་ཏན་གཞོན་བཤད་པ་གཉིས། དང་པོ་དེ་འཆད་པ་ལ། །
དཔའ་བོ་ཁྱོད་ཀྱི་བྱང་ཆུབ་ཤིང་དྲུང་དུ།།
མཁྱེན་བརྩེའི་དཔུང་གིས་ཡིད་སྲུབས་བདག་པོའི་སྡེ།། ་
མ་ལུས་ཟིལ་གྱིས་མནོན་པར་མཛད་པ་ནི།།
དྲག་པོའི་རླུང་དང་ཉེ་བའི་སྤྲིན་ནག་བཞིན།།



མདའ་མཚོན་གོ་ཆ་མ་ཟུང་བར། །
རང་ཉིད་གཅིག་པུས་བྱེ་བའི་བདུད།།
མ་ལུས་ཕམ་མཛད་གཡུལ་གྱི་ལས།།
ཁྱོད་ལས་གཞན་པ་སུ་ཡིས་ཤེས།།
བདུད་འདུལ་བར་དགོངས་ནས་བཞུགས་པའི་ཚེ་མཁྱེན་པ་དང་བརྩེ་བའི་ནུས་པའི་
དཔུང་གིས་ཡིད་སྲུབ་བདག་པོ་སྟེ་དགའ་རབ་དབང་ཕྱུག་གི་སྡེ་བདུད་ཀྱི་དམག་
ལུས་དབྱིབས་མི་འདྲ་བ་སྣ་ཚོགས་པས་མཚོན་ཆ་མི་འདྲ་བ་སྣ་ཚོགས་བཟུང་བ་
དཔག་ཏུ་མེད་པ་ལྷགས་ཏེ་མཚོན་ཆ་སྣ་ཚོགས་པའི་ཆར་ཕབས་ཀྱང་མཚོན་ཆ་
རྣམས་མེ་ཏོག་གི་ཆར་དུ་གྱུར་ནས་སྐུ་ལ་ཉམས་ཉེས་ཅི་ཡང་མ་བྱུང་བར་དམག་
གི་ཚོགས་མ་ལུས་པ་ཟིལ་གྱིས་གནོན་པར་མཛད་པས་དེ་རྣམས་འཇིགས་ཤིང་
སྐྲག་ནས་དཔེར་ན་ཤིན་ཏུ་དྲག་པོའི་རླུང་དང་ཉེ་བའི་སྤྲིན་ནག་པོ་རླུང་གིས་གཏོར་
བ་བཞིན་དམག་གི་ཚོགས་རྣམས་བྱེར་ཞིང་འཐོར་བར་གྱུར་བ་རྒྱ་ཆེར་རོལ་པའི་
མདོ་ལས་བཤད་པ་བཞིན་ཡིན་པས་སོ། །དེའི་ཚེ་གཞན་འཇོམ་པའི་མདའ་མཚོན་
དང་བསྲུང་བའི་གོ་ཆ་སོགས་ཅི་ཡང་མ་བཟུང་བར། རང་ལ་གྲོགས་བྱེད་གཅིག་
ཀྱང་མེད་བཞིན་དུ་རང་ཉིད་གཅིག་པུས། བྱེ་བ་མང་པོའི་གྲངས་ཅན་གྱི་བདུད་ཀྱི་
དཔུང་མ་ལུས་པ་ཕམ་པར་མཛད་པའི་གཡུལ་གྱི་ལས་དེ་ལྟ་བུ་ཁྱོད་ལས་གཞན་པ་
སུ་ཡིས་ཤེས་ཤིང་དེ་ལྟར་ནུས། དེས་ན་ཁྱོད་ཀྱི་མཐུ་སྟོབས་ནུས་པའི་ཡོན་ཏན་



༦ར
བསམ་གྱིས་མི་ཁྱབ་པ་ཡིན་པར་གདོན་མི་ཟའོ། །ཞེས་པའོ། །ཞར་ལ་ཡོན་ཏན་
གཞན་འཆད་པ་ལ། །
དེ་ལྟར་ཁྱོད་ཀྱི་བྱམས་པའི་མེས།།
འདོད་ལྷའི་སྙིང་ནི་རབ་གདུངས་ཀྱང་།།
བརྩེ་བའི་གཏེར་ཁྱོད་ལུས་ཅན་ལ།། །།
རིས་སུ་ཆད་པར་གྱུར་པ་མེད།།
ཁྱོད་ནི་འགྲོ་བའི་དོན་གྱི་སླད།།
།
ཅུང་ཟད་ཙམ་ཡང་མི་ངལ་ཞིང་།།
འགྲོ་བ་རྣམས་ཀྱང་ཁྱོད་ཀྱི་ནི། །
ཡོན་ཏན་བརྗོད་ལ་ངལ་མ་གྱུར།། །
ཞེས་སོགས་ཤོ་ལོ་ཀ་གཉིས་བྱུང་། འདིའི་དོན་ནི། བཤད་མ་ཐག་པ་དེ་ལྟར་སྟོན་
པ་ཁྱོད་ཀྱི་བྱམས་པའི་ཏིང་ངེ་འཛིན་གྱི་ནུས་པའི་མེས་འདོད་ལྷ་དགའ་རབ་དབང་
ཕྱུག་སྡེ་དང་བཅས་པའི་སྙིང་སྟེ་ཡིད་ནི་རབ་ཏུ་གདུང་བར་གྱུར་ཀྱང་། བྱམས་པ་
དང་བརྩེ་བའི་གཏེར་ཆེན་པོ་ཁྱོད་ཀྱི་ནི་བདུད་སྡེའི་ཚོགས་ཀྱིས་རྒོལ་བར་བརྩམ་པ་
ལ་ཐུགས་མ་བཟོད་པའམ་མ་རངས་པས་དེ་ལྟར་མཛད་དགོངས་པ་མ་ཡིན་ཏེ། །
ཁྱོད་ལ་མཆོད་བསྟོད་བསྙེན་བཀུར་བྱེད་པ་ལ་ཐུགས་མཉེས་པ་དང་རྒོལ་ཞིང་



གནོད་པ་བྱེད་པར་རྩོམ་པ་ལ་མི་མཉེས་པའི་ལུས་ཅན་འགྲོ་བ་རྣམས་ལ་ཕྱོགས་
རིས་སུ་ཆད་པར་གྱུར་པའི་ཐུགས་གཏན་ནས་མེད་པར་སེམས་ཅན་ཐམས་ཅད་
ལ་མ་བུ་གཅིག་པུ་ལ་བརྩེ་བ་ལྟར་ཤིན་ཏུ་བརྩེ་བའི་ཐུགས་རྗེ་ཆེན་པོའི་གཏེར་དུ་
གྱུར་པ་ཡིན་པས་སོ། །དེ་ལྟར་ཡིན་པའི་རྒྱུ་མཚན་གྱི་ཁྱོད་ནི་འགྲོ་བ་སེམས་ཅན་
ཐམས་ཅད་ཕན་པ་དང་བདེ་བའི་དཔལ་ལ་འགོད་པའི་དོན་གྱི་སླད་དུ་བརྩོན་པ་
ཆེན་པོ་མཛད་པས་ཐུགས་ཅུང་ཟད་ཙམ་ཡང་མི་ངལ་ཞིང་། དེ་ལྟ་བུའི་ཡོན་ཏན་
མཐོང་ཞིང་ཐོས་པས་ཡིད་འཕྲོག་པ་གྱུར་པའི་འགྲོ་བ་རྣམས་ཀྱང་སྟོན་པ་ཁྱོད་ཀྱི་
ནི་ཡོན་ཏན་བརྗོད་ཅིང་བསྟོད་པ་དང་གསོལ་བ་འདེབས་པ་ལ་ངལ་བར་མ་གྱུར་
པར་བརྩོན་པ་ལྷུར་ལེན་པ་ཡིན་པས་སོ། །ཞེས་པའོ། །གསུམ་པ་སྐུ་གསུང་ཐུགས་
ཀྱི་གསང་བ་བླ་ན་མེད་པའི་ཡོན་ཏན་བརྗོད་པའི་སྒོ་ནས་བསྟོད་པ་དེ་འཆད་པ་ལ།
རྒྱ་མཚོའི་ཀློང་ལྟར་རབ་ཏུ་ཟབ་པའི་ཐུགས།།
ལྷ་ཡི་རྔ་བཞིན་ལེགས་པར་འདོམས་པའི་གསུང་།། བསམ་
ལྷུན་པོའི་སྤོ་ལྟར་མངོན་པར་འཕགས་པའི་སྐུ།། གངས་
མཐོང་ཐོས་དྲན་པས་དོན་ལྡན་མཛད་པ་ཁྱོད།། ཁ་
འཇིག་རྟེན་ཀུན་གྱི་སེམས་ཅན་ཐམས་ཅད་ཀྱིས།། གསང་བ་
དུས་གཅིག་ཉིད་དུ་ཐེ་ཚོམ་དོན་ཞུས་ཀྱང༌།།
དང་
དེ་དག་རེ་རེའི་མདུན་དུའང་དེ་སྙེད་ཀྱི།། གངས་



སྐུ་དང་གསུང་གི་བཀོད་པ་དུས་གཅིག་ཏུ། །
མཛད་པ་མཛད་ཀྱང་རྟོག་པ་ཉེར་ཞི་བ།། །
ཞེས་སོགས་ཚིག་རྐང་དགུ་བྱུང༌། འདིའི་དོན་ནི། རྒྱ་མཚོ་ཆེན་པོའི་ཀློང་གི་
གཏིང་ཟབ་ཅིང་མཐའ་ཤིན་ཏུ་རྒྱ་ཆེ་བ་ལྟར་སྟོན་པ་ཁྱོད་ཀྱི་ཐུགས་མཁྱེན་པའི་ཡེ་
ཤེས་ཀྱིས་ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་ཇི་ལྟ་བ་བཞིན་མངོན་
སུམ་དུ་གཟིགས་པས་རབ་ཏུ་སྟེ་ཤིན་ཏུ་ཟབ་པ་དང་། ཇི་སྙེད་པ་འཕགས་པ་
མོའུ་འགལ་གྱི་བུས་རང་གི་མ་འཇིག་རྟེན་གྱི་ཁམས་གང་དུ་སྐྱེས་མ་མཁྱེན་པ་
མཁྱེན་པ་དང་ཁྱིམ་བདག་དཔལ་སྐྱེས་ལ་ཐར་པའི་ས་བོན་ཡོད་པ་དགྲ་བཅོམ་པ་
གཞན་གྱིས་མ་མཁྱེན་པ་མཁྱེན་པ་དང་སྲན་མ་ཟླུམ་པ་དང་ཚེར་མ་རྣོ་བ་དང་རྨ་
བྱའི་མདོངས་བཀྲ་བ་ལ་སོགས་པའི་རྒྱུ་དང་འབྲས་བུ་སོགས་རྟེན་འབྲེལ་གྱི་ཆོས་
ཐམས་ཅད་ཇི་ལྟ་བ་བཞིན་ཆགས་ཐོག་མེད་པར་མངོན་སུམ་དུ་གཟིགས་ཤིང་
སེམས་ཅན་ཐམས་ཅད་ལ་མ་བུ་གཅིག་པུ་ལ་བརྩེ་བ་ལྟར་བརྩེ་ཞིང་བྱམས་པས་རྒྱ་
ཆེ་བ་ཐུགས་ཀྱི་གསང་བའི་ཡོན་ཏན་དང༌། སུམ་ཅུ་རྩ་གསུམ་གྱི་ལྷའི་རྔ་བོ་ཆེ་
གཞན་གྱིས་བསྐུལ་བ་ལ་མ་ལྟོས་པར་ལྷ་རྣམས་བག་མེད་པ་ལ་གཡེང་པའི་ཚེ་ལྷའི་
རྔ་བོ་ཆེའི་སྒྲ་ཡིས། གྲོགས་པོ་དག་གཟུགས་དང་སྒྲ་དང་དྲི་དང་རོ་དང་རེག་བྱ་
དག་ནི་མི་རྟག་པ་ཡིན་གྱིས་བག་མེད་པར་མ་སྤྱོད་ཅིག །གནས་འདི་ནས་མྱུར་དུ་
ཤི་འཕོས་བར་གྱུར་ཏ་རེ། གྲོགས་པོ་དག་འདུ་བྱེད་ཐམས་ཅད་ནི་སྡུག་བསྔལ་བ་



༧༡
ཡིན་ནོ། གྲོགས་པོ་དག་འདུ་བྱེད་ཐམས་ཅད་ནི་མི་རྟག་པ་ཡིན་ནོ། །གྲོགས་པོ་
དག་འདུ་བྱེད་ཐམས་ཅད་ནི་སྟོང་པ་ཡིན་ནོ། །གྲོགས་པོ་དག་འདུ་བྱེད་ཐམས་
ཅད་ནི་བདག་མེད་པ་ཡིན་ནོ། །ཞེས་སོགས་ཆོས་སུ་བསྐུལ་བའི་སྒྲ་བསྒྲགས་པས་
ལྷ་རྣམས་བག་ཡོད་ལ་སྦྱོར་བར་བྱེད་པར་དཀོན་བརྩེགས་ཀྱི་མདོ་ལས་བཤད་པ་
བཞིན་དུ། སྟོན་པ་ཁྱོད་ཀྱི་གསུང་གིས་སེམས་ཅན་རང་རང་གི་སྐལ་བ་དང་
འཚམ་པའི་ཆོས་ཀྱི་སྒྲ་ལེགས་པར་འདོམས་ཤིང་གསུང་གི་སྒྲ་དབྱངས་ཀྱང་ཉེ་བ་
ལ་སྒྲ་ཆེ་བ་དང༌། རིང་བ་ལ་སྒྲ་ཆུང་བ་མེད་པ་གསུང་གི་སྒྲའི་ཚད་རྟོགས་པར་
འདོད་ནས་མོའུ་འགལ་གྱི་བུས་རྫུ་འཕྲུལ་གྱིས་ནུབ་ཕྱོགས་བདེ་བ་ཅན་དང་དེ་ནས་
ཀྱང་རིམ་གྱིས་འཇིག་རྟེན་གྱི་ཁམས་བྱེ་བ་ཕྲག་བརྒྱ་འདས་པ་འཇིག་རྟེན་གྱི་
ཁམས་འོད་ཟེར་ཅན་ཞེས་བྱ་བ་ན་དེ་བཞིན་གཤེགས་པ་འོད་ཟེར་ཀུན་ནས་འབྱུང་
བ་བཞུགས་པའི་གནས་སུ་བྱོན་ཏེ་ཉན་ཀྱང་སྒྲ་ཆུང་དུ་མ་སོང་བར་ཐོས་པ་ལྟ་བུ་
གསུང་གི་གསང་བའི་ཡོན་ཏན་དང་། རི་རྒྱལ་ལྷུན་པོའི་སྤོ་སྟེ་རྩེ་མོ་ནི་ས་སྟེང་གི་
གསེར་གྱི་རི་བདུན་དང་། ཕྱིའི་ལྕགས་རི་ལ་སོགས་པ་གཟུགས་ཅན་གྱི་དངོས་པོ་
གཞན་ལས་མངོན་པར་འཕགས་པ་ལྟར། ཁྱོད་ཀྱི་སྐུ་ཡང་གཟུགས་ཅན་གྱི་དངོས་
པོ་གཞན་ཐམས་ཅད་ལས་ལྷམ་མེར་གསལ་ཞིང་མངོན་པར་འཕགས་པ་བྱང་ཆུབ་
སེམས་དཔའ་ཤུགས་འཆང་གིས་བཅོམ་ལྡན་འདས་ཀྱི་དབུའི་གཙུག་ཏོར་གྱི་
མཐའ་རྟོགས་པར་འདོད་ནས་སུམ་ཅུ་རྩ་གསུམ་དང་ཚངས་པའི་འཇིག་རྟེན་དང་།



དེ་ལས་ཀྱང་ཡར་འཕགས་ཏེ་སྟེང་ཕྱོགས་ཀྱི་འཇིག་རྟེན་གྱི་ཁམས་བྱེ་བ་ཕྲག་བཅུ་
འདས་པའི་འཇིག་རྟེན་གྱི་ཁམས་པདྨོ་ཅན་ཞེས་བྱ་བ་ན་དེ་བཞིན་གཤེགས་པ་
པདྨོའི་དཔལ་གྱི་སྙིང་པོའི་རྒྱལ་པོ་ཞེས་བྱ་བ་བཞུགས་པའི་གནས་སུ་ཕྱིན་ཏེ་བལྟས་
ཀྱང་དབུའི་གཙུག་ཏོར་གྱི་མཐའ་མ་མཐོང་བ་ལྟ་བུ་སྐུའི་གསང་བའི་ཡོན་ཏན་
བསམ་གྱིས་མི་ཁྱབ་པ་དང༌། །དེ་ལྟ་བུའི་སྐུ་གང་གིས་མཐོང་བ་དང་། གསུང་
གང་གིས་ཐོས་པ་དང༌། ཐུགས་གང་གིས་དྲན་ཅིང་ཡིད་ལ་བྱེད་པ་ཐམས་ཅད་
ཕན་པ་དང་བདེ་བའི་དོན་བཟང་པོ་དང་ལྡན་པར་མཛད་པས་ན། ཁྱོད་ཀྱི་སྐུ་
གསུང་ཐུགས་ཀྱི་ཡོན་ཏན་བསམ་གྱིས་མི་ཁྱབ་པ་གསང་བ་བསམ་གྱིས་མི་ཁྱབ་
པའི་མདོ་ལས་བཤད་པ་བཞིན་ཡིན་པས་སོ། །དེ་ཡང་ཡིན་ཏེ། འཇིག་རྟེན་ཀུན་
ཏེ་འཇིག་རྟེན་གྱི་ཁམས་མཐའ་ཡས་པ་ན་ཡོད་པའི་སེམས་ཅན་མཐའ་ཡས་པ་དེ་
ཐམས་ཅད་ཀྱིས་དུས་གཅིག་ཉིད་དུ་གཅིག་ཁོ་ན་ལ་རང་རང་གི་ཐེ་ཚོམ་མི་འདྲ་བ་
རེ་རེའི་དོན་སོ་སོ་ནས་ཞུས་ཀྱང་སེམས་ཅན་དེ་དག་རེ་རེའི་མདུན་དུའང་སེམས་
ཅན་ཇི་སྙེད་པ་དེ་སྙེད་ཀྱི་གྲངས་དང་མཉམ་པའི་སྐུའི་བཀོད་པ་རེ་རེ་དུས་གཅིག་
ཏུ་སྟོན་པ་དང་། ་སེམས་ཅན་དེ་སྙེད་ཀྱི་ཐེ་ཚོམ་གྱི་དོན་ཞུས་པའི་ལན་དུས་གཅིག་
ཏུ་འདོམས་པའི་མཛད་པ་མཛད་ཀྱང་སེམས་ཅན་འདི་ལ་སྐུའི་བཀོད་པ་འདི་སྟོན་
སེམས་ཅན་འདིའི་དྲི་བའི་ལན་འདི་ལྟར་ལྡོན་སྙམ་པའི་ཐུགས་ཀྱི་རྟོག་པ་ཉེ་བར་
ཞི་བ་སྟེ་དེ་ལ་ཐུགས་གཡོ་བ་ཅུང་ཟད་ཀྱང་མི་མངའ་བ་ཡིན་པས་སོ། །ཞེས་པའོ།



གསུམ་པ་ཡོན་ཏན་ཐམས་ཅད་ཇི་ལྟ་བ་བཞིན་དུ་བརྗོད་དཀའ་བར་བསྟན་པ་
འཆད་པ་ལ།
ཁྱོད་ཀྱི་སྐུ་གསུང་ཐུགས་ཀྱི་གསང་བ་ཡི།།
ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས།།
ཇི་ཙམ་བརྟགས་ཀྱང་བློ་ཡི་ཡུལ་མིན་ན། །
ཚངས་དང་དབང་པོ་སོགས་ཀྱིས་སྨོས་ཅི་འཚལ།། །།
མཁའ་ལྡིང་དབང་པོས་མཁའ་ལ་བགྲོད་བགྲོད་ནས།།
ནམ་ཞིག་རང་སྟོབས་བྲི་བས་ལྡོག་གྱུར་གྱི། །
ནམ་མཁའ་ཟད་པས་ལྡོག་པར་མི་འགྱུར་བཞིན།།
ཁྱོད་ཀྱི་ཡོན་ཏན་བརྗོད་པའང་དེ་ལྟར་ལགས།།
ཞེས་སོགས་ཤོ་ལོ་ཀ་གཉིས་བྱུང་། འདིའི་དོན་ནི། སྟོན་པ་ཁྱོད་ཀྱི་སྐུ་གསུང་
ཐུགས་ཀྱི་གསང་བ་ཡི་ཡོན་ཏན་གྱི་གནས་ཚུལ་འདི་ཇི་ལྟ་བ་བཞིན་དུ་མངོན་སུམ་
དུ་རྟོགས་ཤིང་བརྗོད་པར་དཀའ་བ་ཡིན་ཏེ། ： ཡོན་ཏན་དེ་ཐམས་ཅད་རྒྱལ་སྲས་
བྱང་ཆུབ་སེམས་དཔའ་དང་རང་རྒྱལ་དང་ཉན་ཐོས་འཕགས་པ་རྣམས་ཀྱིས་ཇི་
ཙམ་བརྟགས་ཀྱང་བློའི་མངོན་སུམ་གྱི་སྤྱོད་ཡུལ་དུ་འགྱུར་བ་མ་ཡིན་ནོ། སྟོང་
གསུམ་མི་མཇེད་ཀྱི་བདག་པོ་ཚངས་པ་དང་། ལྷའི་དབང་པོ་བརྒྱ་བྱིན་སོགས་
འཇིག་རྟེན་ན་བློ་གྲོས་དང་མཐུ་ཆེ་བ་རྣམས་དང་། བདག་ཅག་རྣམས་ཀྱི་བློའི་སྤྱོད་



ཡུལ་དུ་འགྱུར་བ་དང་། བརྗོད་སླ་བ་མ་ཡིན་པ་ལྟ་སྨོས་ཀྱང་ཅི་འཚལ། དཔེར་ན་
ནམ་མཁའ་ལྡིང་གི་དབང་པོ་སྟེ་རྒྱལ་པོ་འདབ་ཆགས་རྣམས་ཀྱི་ཁྲོད་ན་གཤོག་རྩལ་
ཤིན་ཏུ་ཆེ་བ་ཡང་ནམ་མཁའི་མཐའ་ཉུལ་བ་ཅི་ཙམ་བགྲོད་ཅིང་བགྲོད་ནས་ནམ་
ཞིག་ན་རང་གི་ལུས་རྩལ་གྱི་སྟོབས་བྲི་བ་སྟེ་ཟད་ནས་རང་གནས་སུ་ལྡོག་པར་
འགྱུར་གྱི། ནམ་མཁའི་མཐའ་ཟད་པས་བགྲོད་ས་མ་རྙེད་པར་ལྡོག་པར་མི་འགྱུར་
བ་བཞིན་ཁྱོད་ཀྱི་ཡོན་ཏན་བརྗོད་པའང་རང་གི་བློ་གྲོས་ཀྱི་ཅི་ཙམ་དཔོག་པ་དེ་
ཙམ་ཞིག་བརྗོད་པར་ཟད་ཀྱི་ཡོན་ཏན་གྱི་མཐའ་རྫོགས་པར་བརྗོད་རྒྱུ་མ་རྙེད་པར་
མ་བརྗོད་པ་མ་ཡིན་པ་དེ་ལྟར་ལགས་པ་སྟེ་ཡིན་པས་སོ། །ཞེས་པའོ། །གསུམ་པ་
གསོལ་བ་འདེབས་པའི་ཚུལ་ལ། གསོལ་བ་འདེབས་པ་པོ་ངོས་བཟུང་བ། ཤིན་ཏུ་
ཉམ་ཐག་པའི་ཚུལ། དེ་ལ་བརྩེ་རིགས་པར་བསྟན་པ། སྟོན་པ་སྐྱོན་མེད་དུ་བསྒྲུབ་
ནས་རང་གི་ཉེས་པ་བསྒྲགས་པ། རྗེས་སུ་འཛིན་པར་གསོལ་བ་འདེབས་པ་དངོས་
དང་ལྔ། དང་པོ་དེ་འཆད་པ་ལ། །
གཤོག་རྩལ་རབ་ཏུ་རྫོགས་པའི་མཁའ་ལྡིང་གིས།།
བགྲོད་པའི་ལམ་དུ་བྱིའུའི་རྩོལ་བ་ལྟར།། །
སྟོབས་བཅུ་མངའ་བ་གང་དུ་གཤེགས་པ་ཡི།།
ལམ་མཆོག་དེར་ནི་འཇུག་པར་འདོད་པ་བདག།
ཞེས་སོགས་ཤོ་ལོ་ཀ་གཅིག་བྱུང་། འདིའི་དོན་ནི། སྐབས་འདིར་སྟོན་པ་བཅོམ་



༧༥
ལྡན་འདས་ལ་གང་གིས་གསོལ་བ་འདེབས་པ་པོ་བཞག་ཏུ་ཡོད་དེ། གཤོག་རྩལ་
རབ་ཏུ་རྫོགས་པའི་ནམ་མཁའ་ལྡིང་གི་རྒྱལ་པོ་ནམ་མཁའི་མཐོངས་སུ་བགྲོད་པའི་
ལམ་དེར་གཤོག་རྩལ་ཤིན་ཏུ་ཆུང་བའི་བྱིའུས་བགྲོད་པར་རྩོལ་བ་ལྟར། སྟོན་པ་
སྟོབས་བཅུ་མངའ་བ་ཐུབ་པའི་དབང་པོ་ཁྱོད་གོ་འཕང་དམ་པ་གང་དུ་གཤེགས་པ་
ཡི་ལམ་མཆོག་ཏུ་གྱུར་པ་དེར་ནི་འཇུག་པར་འདོད་པ་བློ་བཟང་གྲགས་པ་ཞེས་
གྲགས་པ་བདག་གིས་གསོལ་བ་འདེབས་པ་ཡིན་པས་སོ། །ཞེས་པའོ། །གཉིས་པ་
ཤིན་ཏུ་ཉམ་ཐག་པའི་ཚུལ་དེ་འཆད་པ་ལ། ལ་
གནས་ལུགས་དོན་ལ་ལྟ་བའི་བློ་མིག་ཉམས།། གངས་
ངེས་འབྱུང་བྱང་ཆུབ་སེམས་ཀྱི་འབྱོར་པས་དབུལ།།
སྟོབས་ལྡན་ཉོན་མོངས་དགྲ་བོས་རྒྱུན་དུ་གཅེས།། །།
བདག་འཛིན་གཅོང་རོང་ཟབ་མོའི་སྦུབས་སུ་ལྷུང༌། །
ཞེས་སོགས་ཤོ་ལོ་ཀ་གཅིག་བྱུང་། འདིའི་དོན་ནི། བདག་ཤིན་ཏུ་ཉམ་ཐག་པ་ཅི་
བྱ་ཏོལ་མེད་པ་ལྟ་བུར་གྱུར་པ་ཡིན་ཏེ། ཆོས་རྣམས་ཀྱི་གནས་ལུགས་ཀྱི་དོན་ལ་
ལྟ་བའི་བློ་གྲོས་ཀྱི་མིག་གསལ་བར་མ་གྱུར་པས་ཉམས་ཤིང་། ངེས་འབྱུང་གི་
བསམ་པ་དང་བྱང་ཆུབ་ཀྱི་སེམས་ལ་སོགས་པའི་ཐབས་ཀྱི་ཆ་རྒྱ་ཆེན་པོའི་འབྱོར་
པས་དབུལ། ལེགས་པའི་ཕྱོགས་འཇོམས་པ་ལ་སྟོབས་དང་ལྡན་པའི་འདོད་
ཆགས། ཁོང་ཁྲོ། ང་རྒྱལ་ལ་སོགས་པའི་ཉོན་མོངས་པའི་དགྲ་བོས་རྒྱུན་དུ་གཙེས་



ཤིང་དེའི་དབང་དུ་གྱུར། ཉེས་པ་ཐམས་ཅད་སྐྱེད་པའི་རྩ་བ་བདག་ཏུ་འཛིན་པའི་
མ་རིག་པའི་དབང་གིས་ཤིན་ཏུ་ཐར་བར་དཀའ་བའི་འཁོར་བའི་གཅོང་རོང་ཟབ་
མོའི་སྦུབས་སུ་ལྷུང་བ་ཡིན་པས་སོ། །ཞེས་པའོ། །
འདི་འདྲའི་ཉམ་ཐག་གནས་སུ་གྱུར་ལགས་པ།། །
བརྩེ་ཆེན་ཁྱོད་ཀྱིས་ཡལ་བར་འདོར་ལགས་ན།།
དམན་པ་རྣམས་ལ་ཆེས་ཆེར་བརྩེ་བའི་མགོན། །
ཁྱོད་ལས་གཞན་པ་གང་ལ་སྐྱབས་སུ་བཟུང་།།
ཞེས་སོགས་ཤོ་ལོ་ཀ་གཅིག་བྱུང༌། འདིའི་དོན་ནི། བདག་གོང་དུ་བཤད་པ་འདི་
འདྲ་བ་ཤིན་ཏུ་ཉམ་ཐག་པའི་གནས་སུ་གྱུར་པ་ལགས་པ་སྟེ་ཡིན་པ་འདི་ལ་སྟོན་པ་
ཐུབ་པ་ཆེན་པོ་ཅན་ཁྱོད་ཀྱིས་ཤིན་ཏུ་བརྩེ་བར་རིགས་ཏེ། འགྲོ་བ་སེམས་ཅན་
ཐམས་ཅད་ལ་མ་བུ་གཅིག་པུ་ལ་བརྩེ་བ་ཐུགས་རྗེ་ཆེན་པོའི་བདག་ཉིད་ཅན་ཁྱོད་
ཀྱི་ཐུགས་བརྩེ་བས་མི་དགོངས་པར་ཡལ་བར་འདོར་བ་ལགས་པ་སྟེ་མཛད་ན། ད།
ནི་བདག་གིས་སེམས་ཅན་སྤྱི་དང་ཁྱད་པར་ཉོན་མོངས་དང་སྡུག་བསྔལ་གྱིས་
གདུང་བའི་དམན་པ་རྣམས་ལ་ལྷག་པར་ཆེས་ཆེར་བརྩེ་བའི་མགོན་པོ་ཁྱོད་ལས་
ལྷག་པའི་གང་ཟག་གཞན་པ་གང་ཞིག་ལ་སྐྱབས་སུ་གཟུང་བ་སྟེ་བཟུང་ནས་གདུང་
བ་འདི་ལས་གྲོལ་བར་འགྱུར་ཏེ། དེ་ལྟ་བུ་མི་སྲིད་པས་སོ། །ཞེས་པའོ། །གསུམ་
པ་དེ་འཆད་པར་འབྱེད་པ་ལ།



སྙིགས་མ་ལྔ་ཡིས་ཧ་ཅང་སྦགས་པ་ཡི། །
ཞིང་འདི་གཞན་གྱིས་སྤངས་དུས་མགོན་ཁྱོད་ཀྱིས།།
ཡོངས་སུ་བཟུང་སྟེ་རྒྱལ་བ་སྲས་བཅས་ཀྱིས།།
པད་དཀར་ལྟ་བུར་བསྔགས་པའི་དགོས་པའང་ཅི།།
ཞེས་སོགས་ཤོ་ལོ་ཀ་གཅིག་བྱུང་། འདིའི་དོན་ནི། དེ་ལྟར་ཤིན་ཏུ་ཉམ་ཐག་པའི་
གནས་སུ་གྱུར་པ་བདག་དང་བདག་ལྟ་བུའི་འགྲོ་བ་རྣམས་ལ། ཁྱོད་ཀྱི་ཐུགས་རྗེ་
ཆེན་པོས་ཤིན་ཏུ་བརྩེ་བར་མཛད་རིགས་ཏེ། དེ་མི་མཛད་ན་སྙིང་རྗེ་པད་དཀར་
ནས་འབྱུང་བ་ལྟར་སྔོན་སངས་རྒྱས་རིན་ཆེན་སྙིང་པོས་སངས་རྒྱས་ཀྱི་ཞིང་གི་
བཀོད་པོ་དཔག་ཏུ་མེད་པ་བསྟན་ནས་གདུལ་བྱའི་ཞིང་འདམ་དུ་བཅུག་པ་ན་ཚེ་
སྙིགས་མ་ལྟ་བ་སྙིགས་མ་ཉོན་མོངས་སྙིགས་མ། སེམས་ཅན་སྙིགས་མ། དུས་
སྙིགས་མ་སྟེ་སྙིགས་མ་ལྔ་ཡིས་ཧ་ཅང་སྦགས་པ་སྟེ་བསླད་པའི་མི་མཇེད་ཀྱི་ཞིང་
འདི་སྟོན་པ་གཞན་གྱིས་སྤངས་པའི་དུས་སུ་སྙིགས་དུས་ཀྱི་སེམས་ཅན་ལ་ལྷག་
པར་བརྩེ་བའི་མགོན་པོ་ཁྱོད་ཀྱིས་ཡོངས་སུ་བཟུང་བའི་ཚེ་ན། སངས་རྒྱས་རིན་
ཆེན་སྙིང་པོ་དང་ཕྱོགས་བཅུའི་རྒྱལ་སྲས་བྱང་ཆུབ་སེམས་དཔའི་ཚོགས་དང་
བཅས་པ་རྣམས་ཀྱིས་གཞན་ནི་པདྨ་ལྟ་བུ་དང་ཁྱོད་ནི་པདྨ་གཞན་ལས་ཁྱད་པར་དུ་
འཕགས་པའི་པདྨ་དཀར་པོ་ལྟ་བུའོ། །ཞེས་བསྔགས་ཤིང་ལེགས་སོ་བརྗོད་པའི་ ་
དགོས་པའང་ཅི་ཞིག་ཡོད་དེ་མེད་པར་འགྱུར་བས་སོ། །ཞེས་པའོ། །བཞི་པ་སྟོན་



པ་སྐྱོན་མེད་དུ་བསྒྲུབ་ནས་རང་གི་ཉེས་པ་བསྒྲགས་པ་ལ། །
འོན་ཀྱང་ཁྱོད་ཀྱི་འཕྲིན་ལས་གདུལ་བྱ་ལ།།
མ་བརྟགས་བཏང་སྙོམས་ཅུང་ཟད་མི་མངའ་བས།། འགལ་
སྐལ་ངན་བདག་གི་ཉེས་པ་ཁོ་ནར་ཟད།།
དེ་ཕྱིར་ཁྱོད་ལ་སྐྱོན་གྱི་སྐབས་མེད་པས།།
ཞེས་སོགས་ཤོ་ལོ་ཀ་གཅིག་བྱུང༌། འདིའི་དོན་ནི་དེ་ལྟ་མོད་ཀྱི་འོན་ཀྱང་བདག་
ཤིན་ཏུ་ཉམས་ཉེས་པ་གྱུར་པ་ནི་བདག་གི་མི་དགེ་བའི་ལས་དང་ཉོན་མོངས་པ་
ཤིན་ཏུ་ཧྲག་པས་སྐལ་བ་ངན་པའི་ཉེས་པ་ཁོ་ནས་ཟད་པ་ཡིན་ཏེ། ཐུགས་རྗེ་ཅན་
ཁྱོད་ཀྱི་འཕྲིན་ལས་གདུལ་བྱ་གང་ལ་འཇུག་དགོས་པ་མ་བརྟགས་སྟེ་མ་དགོངས་
པ་དང་དགོངས་ཀྱང་བཏང་སྙོམས་སུ་འཇོག་པར་མཛད་པ་དེའང་ཁྱོད་ལ་མི་
མངའ་བ། དེའི་ཕྱིར་ན་ཁྱོད་ལ་སྐྱོན་གྱི་ཉེས་པ་འཇུག་པའི་སྐབས་ཅུང་ཟད་མེད་
པས་སོ། །ཞེས་པའོ། །ལྔ་པ་དེ་འཆད་པ་ལ། །
དེང་ནས་བྱང་ཆུབ་སྙིང་པོར་བདུད་སྡེ་ལས།།
ཇི་སྲིད་རྒྱལ་བར་མ་གྱུར་དེ་སྲིད་དུ། །
སྐྱེ་ཞིང་སྐྱེ་བར་ཁྱོད་ཀྱིས་རྗེས་བཟུང་ནས།། ་
གསུང་གི་བདུད་རྩིས་ངོམས་པ་མེད་པར་ཤོག།
ཞེས་སོགས་ཤོ་ལོ་ཀ་གཅིག་བྱུང་། འདིའི་དོན་ནི། གསོལ་བ་ཇི་ལྟར་འདེབས་



༧༩
པའི་ཚུལ་ཡོད་དེ། དེང་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་པོར་སྟེ་བྱང་ཆུབ་
ཀྱི་ཤིང་དྲུང་དུ་བདུད་དགའ་རབ་དབང་ཕྱུག་སྡེ་དང་བཅས་པའི་གཡུལ་ལས་རྒྱལ་
བར་མ་གྱུར་པ་དེ་སྲིད་ཀྱི་བར་དུ་སྐྱེ་བ་འདིའི་འོག་རོལ་ཏུ་སྐྱེ་བ་གཅིག་བླང་ཞིང་
ཡང་སྐྱེ་བ་ཅི་ཙམ་བླང་དགོས་པའི་སྐྱེ་བ་དེ་ཐམས་ཅད་ལ་བར་ཆད་པ་མེད་པར་
སྟོན་པ་ཐུགས་རྗེ་ཅན་ཁྱོད་ཀྱིས་ཐུགས་བརྩེ་བ་ཆེན་པོས་རྗེས་སུ་བཟུང་ནས་ཁྱོད་
ཀྱིས་འགྲོ་བའི་དོན་མཛད་པའི་མཛད་པ་མཆོག་ཏུ་གྱུར་པ་ལེགས་པར་བཤད་པའི་
གསུང་གི་བདུད་རྩི་ལ་ཐོས་བསམ་སྒོམ་གསུམ་གྱིས་ངོམས་པ་མེད་པར་ལོངས་ ་
སྤྱོད་དེ་བླ་ན་མེད་པའི་གོ་འཕང་དམ་པ་བདེ་བླག་ཏུ་འཐོབ་པར་ཤོག་ཅིག །ཅེས་
བདག་གི་ཡིད་ལ་ཤིན་ཏུ་བརྣག་ཅིང་སྨོན་པ་ཡིན་པས་དོན་དེ་ཡིད་བཞིན་དུ་འགྲུབ་
པར་བྱིན་གྱི་རླབས་ཏུ་གསོལ། ཞེས་གསོལ་བ་འདེབས་པ་ཡིན་པས་སོ། །ཞེས་
པའོ༑ ༑གཉིས་པ་འཇུག་གི་དོན་འཆད་པར་བྱེད་པ་ལ། ཅེས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་
པ་ཞེས་སོགས་བྱུང་བ་ཡིན་ལ་དེའི་དོན་ནི། དེ་བཞིན་ཉིད་ལ་སླར་མི་ལྡང་བའི་
ཚུལ་གྱིས་མཉམ་པར་བཞག་པའི་སར་གཤེགས་པས་ན་དེ་བཞིན་གཤེགས་པ། །
ཉོན་མོངས་པའི་སྒྲིབ་པའི་དགྲ་བཅོམ་པས་ནི་དགྲ་བཅོམ་པ། ཡོན་ཏན་མ་ལུས་པ་
ཕྱིན་ཅི་མ་ལོག་པར་ཐོབ་པས་ན་ཡང་དག་པར་རྫོགས་པ། མ་རིག་པའི་གཉིད་
སངས་ཤིང་ཤེས་བྱ་ལ་བློ་རྒྱས་པས་ན་སངས་རྒྱས། ལྷག་པའི་ཤེས་རབ་ཀྱི་བསླབ་



པ་དང་ལྡན་པས་རིག་པ་དང༌། ལྷག་པའི་སེམས་དང་ཚུལ་ཁྲིམས་ཀྱི་བསླབ་པ་
དང་ལྡན་པས་ན་ཞབས་སུ་ལྡན་པ། འཇིག་རྟེན་ལས་འདས་པའི་ལམ་གྱིས་སྤངས་
པ་ཡེ་ཤེས་ཕུན་སུམ་ཚོགས་པར་རྫོགས་པའི་གོ་འཕང་བདེ་བར་གཤེགས་པས་ན་
བདེ་བར་གཤེགས་པ། སྐལ་བ་དང་ལྡན་པ་དང་མི་ལྡན་པའི་བཅུད་ཀྱི་འཇིག་རྟེན་
ཏེ་གདུལ་བྱའི་ཁམས་དང་བསམ་པ་དང་བག་ལ་ཉལ་ཡོངས་སུ་མཁྱེན་པས་ན་
འཇིག་རྟེན་མཁྱེན་པ། གདུལ་བྱའི་སྐྱེས་བུ་ངན་པ་ལས་བཟློག་ནས་ཡང་དག་པའི་
ལམ་ལ་འཇོག་ཅིང་ཡོན་ཏན་ཁྱད་པར་ཅན་སྐྱེད་པར་བྱེད་པའི་མཆོག་ཏུ་གྱུར་པ་
ཡིན་པས་ན་སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ་ལྷ་དང་མི་རྣམས་ཀྱི་
བླང་དོར་ཇི་ལྟ་བ་བཞིན་སྟོན་པའི་སྟོན་པ་ཤཱཀྱ་ཐུབ་པ་ལ་བསྟོད་པ་འདིས་ཚུལ་
བཞིན་དུ་བསྟོད་ན་བྱིན་རླབས་ཉེ་བར་སྟེ་མྱུར་དུ་འཇུག་པ་ཞེས་བྱ་བ་ནི་མཚན་དོན་
ཡིན་ལ་གཞན་ནི་གོ་སླའོ།། ཞེས་པ་འདི་ནི་བསྟན་འགྲོ་ཡོངས་ཀྱི་དཔལ་མགོན་
དམ་པ་ཛ་ཡ་པཎྜིཏས་སྐབས་གསུམ་མའི་ཊཱིཀྐ་ཅིག་གྱིས་ཞེས་བཀས་བསྐུལ་བ་ལ་
བརྟེན་ནས་སྔ་མ་སྐབས་གསུམ་མའི་བཤད་པ་མ་མཐོང་ཞིང་རྗེ་བདག་ཉིད་ཆེན་
པོའི་གསུང་རྩོམ་གང་ཡིན་པ་ཐམས་ཅད་ཚིག་ཁ་གསལ་ལ་བརྗོད་བྱ་ཤིན་ཏུ་ཟབ་
ཅིང་བརླིང་པས་རྟོག་དཔྱོད་བྱེད་ཀྱིན་དཀའ་རུ་འགྲོ་བ་འདུག་ཅིང་འདི་ཡང་དེ་
བཞིན་དུ་སྣང་བས་དགོངས་པ་ཇི་ལྟ་བ་བཞིན་འཆད་མ་ཐུབ་ཀྱང་རང་གི་བློ་གྲོས་
ཆུང་ངུས་དཔོག་ཚོད་ཙམ་མཁས་གྲགས་དང་རྙེད་བཀུར་སོགས་འདོད་པས་ཀུན་



ནས་མ་བསླད་པོར་བརྗོད་པ་ལ་ཉེས་པ་མེད་དམ་སྙམ་པས་བན་རྒན་སྙོམ་ལས་པ་
ངག་དབང་བློ་བཟང་ཆོས་ལྡན་དཔལ་བཟང་པོས་ཀུན་ཏུ་བཀྲ་ཤིས་པར་གསོལ་བ་
འདེབས་པའི་ལྷ་ཁང་དུ་སྦྱར་བའི་ཡི་གེ་པ་ནི་གཞུང་ལུགས་རབ་འབྱམས་སྨྲ་བ་བློ་
བཟང་ཉི་མའོ། །འདིས་ཀྱང་རྗེ་བཙུན་བླ་མ་བློ་བཟང་གྲགས་པའི་བསྟན་པ་ཕྱོགས་
ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།མངྒལཾ།།



༄༅། །ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་མཛད་པའི་
བྱམས་པའི་བསྟོད་ཆེན་ཚངས་པའི་ཅོད་པན་རྩ་གཞུང་གི་འགྲེལ་
མཛད་མཁས་པའི་དབང་པོ་ཁལ་ཁ་ངག་དབང་དཔལ་ལྡན་
གྱི་རྣམ་པ་ཐར་པ་མདོར་བསྡུས་
བཞུགས་སོ།།
༄༅། །ཁལ་ཁ་ངག་དབང་དཔལ་ལྡན་ནི་རབ་བྱུང་བཅུ་གསུམ་མེ་སྟག་སྤྱི་ལོ་
(1806) ལོ་ལ་འཁྲུངས། ། དགུང་ལོ་བཞི་བཅུར་ཕེབས་སྐབས་མཚན་ཉིད་ཀྱི་
གཞུང་གྲུབ་མཐའ་ཆེན་པོའི་མཆན་འགྲེལ་ཞིབ་ཕྲ་གསལ་བ་ཞིག་དབུ་བརྩམས་ནས་
རི་བོ་རྩེ་ལྔར་མཇུག་རྫོགས་པར་མཛད་ཅིང་། དེའི་རྗེས་ཁལ་ཁ་ཁུ་རེ་ཆེ་མོར་
ཤིང་པར་དུ་སྐྲུན་འདུག །དགུང་ལོ་ང་གསུམ་སྤྱི་ལོ་ (1859) ཐོག་མངོན་
རྟོགས་རྒྱན་གྱི་ཚིག་དོན་གྱི་འགྲེལ་པ་བརྩམས་པར་མ་ཟད། ་ སྒོ་མང་དང་བློ་
གསལ་གླིང་གི་མཚན་ཉིད་ཡིག་ཆའི་བཤད་ཚུལ་བཀོད་པ་བློ་གསལ་དགའ་སྟོན་་་་
ཟེར་བ་སོགས་བརྩམས། སྐུ་ཚེ་ཐ་མའི་མཛད་པའི་སྐོར་མ་རྙེད་པ་འདིར་མ་
བྲིས།།



༄༅། །བྱམས་པའི་བསྟོད་ཆེན་ཚངས་པའི་ཅོད་པན་གྱི་
དགོངས་འགྲེལ་ལམ་མཆོག་གསལ་བྱེད་ཅེས་བྱ་བ་
བཞུགས་སོ།།
༄༅། །ན་མོ་གུ་རུ་མཉྩ་ཤྲཱི་ཡེ། །སྙིང་སྟོབས་ཐོག་མའི་དུས་ནས་ཕུལ་དུ་བྱུང་།
དཀའ་སྤྱད་རྒྱལ་སྲས་གཞན་གྱིས་འགྲན་མི་ནུས། །བཀའ་དྲིན་སངས་རྒྱས་ཀུན་
ལས་རོབ་ལྷག་པའི། །མཉམ་མེད་ཤཱཀྱ་སེང་གེས་དགེ་ལེགས་སྩོལ། །བྱམས་པའི་
ཆབ་ཀྱིས་ཞེ་སྡང་མེ་དཔུང་བཅིལ། །མཁྱེན་པའི་ཞུགས་ཀྱིས་མཚན་འཛིན་བུད་
ཤིང་བསྲེགས། །གསུང་འཕྲིན་ལྕགས་ཀྱིས་འགྲོ་ཀུན་འདྲེན་མཛད་པའི། །རྒྱལ་
ཚབ་དམ་པས་བདག་སོགས་ཡང་འདྲེན་མཛོད། །འཁྲུལ་བྲལ་ལེགས་བཤད་བཟང་
པོའི་གདུང་བྱེད་ཀྱིས། །ཐུབ་བསྟན་རི་ཐང་གཅིག་ཆར་གསལ་མཛད་པའི།
འཇམ་མགོན་བློ་བཟང་སྣང་བའི་གཏེར་ཆེན་གྱིས། །བདག་བློའི་མུན་ཆེན་སེལ་
བའི་བྱིན་ཆེན་སྩོལ། །སྔོན་བྱོན་དམ་པས་འདུལ་བར་མི་ནུས་པའི། །སྐལ་དམན་
བདག་ལ་ཐ་མལ་གཟུགས་བསྟན་ནས། །རྒྱལ་བའི་གསུང་གི་འཕྲིན་ལས་སྒྲུབ་
མཛད་པའི། །བཤེས་གཉེན་རྣམས་ཀྱིས་སླར་ཡང་བདག་སྐྱོངས་ཤིག །བློ་བཟང་
རྒྱལ་བའི་མགྲིན་པར་ཡོངས་འཁྱིལ་བའི། །ལེགས་བཤད་ཉལ་འགྲོའི་གཏེར་གྱི་ཆ་



ཤས་གཅིག །བྱམས་བསྟོད་ཚངས་པའི་ཅོན་པན་འདི་ཉིད་ཀྱི། །དགོངས་དོན་
གསལ་བྱེད་མེ་ལོང་དེང་འདིར་འགོད། །འདིར་འཇམ་མགོན་བླ་མ་ཙོང་ཁ་པ་
ཆེན་པོས་མཛད་པའི་རྗེ་བཙུན་བྱམས་མགོན་གྱི་བསྟོད་པ་ཚངས་པའི་ཅོད་པན་
འདི་ཉིད་ཀྱི་དོན་འཆད་པ་ལ་གཉིས། གླེང་བསླང་བ་དང་དོན་བཤད་པའོ། །དང་
པོ་ནི། རྗེ་བཙུན་ཙོང་ཁ་པ་ཆེན་པོས་རྫིང་ཕྱིའི་བྱམས་པའི་ཞིག་གསོས་མཛད་ནས།
ལྷོ་བྲག་བྲ་བོ་དགོན་པར་བྱོན། །གནས་དེར་ཟླ་བ་བདུན་ཙམ་བཞུགས། དེ་ནས་
རྒྱ་གར་ཤིང་གི་རི་ལ་འབྱོན་པར་ཆས་པའི་སྐབས་སུ། རྗེ་བཙུན་འཇམ་པའི་
དབྱངས་ཀྱིས། རྫིང་ཕྱིའི་ཇོ་བོ་ལ་དགེ་སྦྱོང་གི་རྟགས་ཚད་མའི་སྐྱེས་དང་བཅས་
པས་བསྟོད་ཅིང་གསོལ་བ་འདེབས་པའི་ཚིག་ཚངས་པའི་ཅོད་པན་ཞེས་བྱ་བ་དོན་
གྱི་རིམ་པ་འདི་ལྟར་གྱིས་ལ་རྩོམ་པ་ཕུལ་ཞིག་དང༌། ཕྱིས་འདུལ་བའི་བསླབ་
ཁྲིམས་རྣམ་པར་དག་པ་ལ་བརྟེན་ནས་བསྟན་པ་ལ་ཕན་པ་རྒྱ་ཆེན་པོ་འབྱུང་བའི་
རྟེན་འབྲེལ་ཡོད་དོ། །ཞེས་གསུངས་པ་ལ་བརྟེན་ནས་དེ་ལྟར་མཛད་པར་གསང་
བའི་རྣམ་ཐར་རིན་པོ་ཆེའི་སྙེ་མ་ལས་བཤད་པ་ལྟར་རོ། །གཉིས་པ་ལ་གསུམ།
བཤད་པ་ལ་འཇུག་པ། བཤདཔ་ཉིད་དགོད་པ། བཤད་པ་མཐར་ཕྱིན་པའི་ཚུལ་
ལོ༑ ༑དང་པོ་ན། ན་མོ་ཤྲཱི་གུ་རུ། རྩ་བར། །
མཉེས་གཤིན་བྱམས་པས་རྟག་ཏུ་བརླན་ཡང་ནག་པོའི་རྩ་ལག་སྲེག།
ཤིན་ཏུ་བཅད་དཀའི་འཆིང་བ་བཅད་ཀྱང་སྙིང་རྗེས་དམ་དུ་བཅིངས།།



ཞི་བའི་བཏང་སྙོམས་རྒྱུན་དུ་ལྡན་ཡང་བདག་པས་གཞན་ལ་གཅེས།།
འཇམ་དབྱངས་ཞབས་ལ་གུས་པས་བཏུད་ནས་མི་ཕམ་མགོན་ལ་བསྟོད།།
ཅེས་གསུངས་ཏེ། དཔལ་ལྡན་བླ་མ་འཇམ་པའི་དབྱངས་ལ་ཕྱག་འཚལ་ལོ།
ཞེས་པ་ནི་གོ་སླའོ། །མཉེས་བཤིན་ཏེ་སེམས་ཏུ་འཇམ་ཞིང་དུལ་བར་བྱས་པའི་
བྱམས་པའི་ཆུས་ཐུགས་རྒྱུད་དུས་རྟག་ཏུ་བརླན་པ་ཡིན་མོད། དེ་ལྟ་ན་ཡང་ནག་
པོའི་རྩ་ལག་སྟེ་བདུད་འདོད་ལྷ་དང་བཅས་པ་སྲེག་པ་སྟེ་འཇོམས་པར་མཛད་པ་
དང་༑ ༑ཤིན་ཏུ་བཅད་པར་དཀའ་བའི་སྲིད་པའི་འཆིང་བ་རང་བཞིན་མེད་པར་
རྟོགས་པའི་ཤེས་རབ་ཀྱིས་བཅད་ཀྱང་། གཞན་དོན་ཁུར་དུ་འཁྱེར་བའི་སྙིང་རྗེ་
ཆེན་པོས་འཁོར་བའི་གནས་སུ་དམ་དུ་བཅིངས་ཤིང་། ཆགས་སྡང་ཉེ་བར་ཞི་བའི་
བཏང་སྙོམས་ཆེན་པོ་དང་དུས་རྒྱུན་དུ་ལྡན་ཡང་། བདག་པས་སེམས་ཅན་གཞན་
ལ་གཅེས་པར་འཛིན་པའི་འཕགས་མཆོག་འཇམ་པའི་དབྱངས་ཀྱི་ཞབས་ལ་སྒོ་
གསུམ་གུས་པས་བཏུད་ནས། རྒྱལ་བ་མི་ཕམ་མགོན་པོ་ལ་བསྟོད་པར་བགྱིའོ།
ཞེས་མཆོད་བརྗོད་དང་རྩོམ་པར་དམ་བཅའ་བ་མཛད་དོ། །གཉིས་པ་ལ་གཉིས།
ཡོན་ཏན་བརྗོད་པའི་སྒོ་ནས་བསྟོད་ཅིང་ཐུགས་དགོངས་བཏང་བར་གསོལ་བ། །
འདོད་བྱའི་དོན་སྒྲུབ་པའི་གསོལ་འདེབས་སོགས་བྱ་བའོ། །དང་པོ་ནི། རྩ་བར།
གདོང་བཞིས་མེས་པོའི་ཞལ་ནས་རབ་ཏུ་བསྔགས། །
སྤྱན་སྟོང་ལྡན་པས་དང་བས་རྒྱུན་དུ་ལྟ།།



༨༥
དགའ་མའི་བདག་པོས་དྲེགས་པ་བཏང་ནས་འདུད།།
རྒྱལ་ཚབ་ཞབས་ལ་གུས་པས་ཕྱག་བགྱིའོ།།
ཞེས་གསུངས་ཏེ། གདོང་བཞི་སྟེ་ལྷ་ཚངས་པས་མེས་པོའི་ཞལ་ནས་རབ་ཏུ་
བསྔགས་ཤིང་། སྤྱན་སྟོང་ལྡན་པ་སྟེ་བརྒྱ་བྱིན་གྱིས་དང་བར་དུས་རྒྱུན་ཏུ་བལྟ་ལ།
དགའ་མའི་བདག་པོ་སྟེ་བདུད་དགའ་རབ་དབང་ཕྱུག་གིས་སེམས་ཁེངས་པའི་
དྲེགས་པ་བཏང་ནས་བཏུད་པའི་ཡུལ་དུ་གྱུར་པ། རྒྱལ་ཚབ་མི་ཕམ་མགོན་པོའི་
ཞབས་ལ་གུས་པ་ཆེན་པོས་ཕྱག་བགྱིའོ། ཞེས་པ་ནི་ཚིགས་བཅད་དང་པོའི་དོན་ནོ།
ཚངས་པས་ཐིག་ལེ་མཆོག་མ་ལ་ཆགས་པས་གདོང་བཞི་སྤྲུལ་པ་དང༌། བརྒྱ་བྱིན་
གྱིས་ཤོལ་མེད་མའི་མངལ་དུ་ཡིབ་པའི་རྐྱེན་གྱིས་མིག་སྟོང་འབྱུང་བར་བཤད་
ཚུལ་རྣམས་མངས་སུ་དོགས་ནས་མ་བྲིས་ཏེ། མངོན་བརྗོད་ཀྱི་བསྟན་བཅོས་
སོགས་ལས་ཤེས་པར་བྱའོ། རྩ་བར། །
དང་བའི་མཚོ་ལ་འདབ་བརྒྱ་པ་སྟེ་དེ་ཉིད་ལ་ཡང་ཉིན་བྱེད་འོད།།
དག་པའི་མཁའ་ལ་རྒྱུ་སྐར་མགོན་ཏེ་དེས་ཀྱང་ཀུན་དའི་ཚལ་ལ་བཞིན།།
མཚན་དཔེའི་ཕྲེང་བས་གང་སྐུ་མཐོང་མ་ཐག་ཏུ་འགྲོ་བའི་ཡིད་འཕྲོག་
པ།།
བྱམས་མགོན་ཞབས་པད་སྐྱེ་ཞིང་སྐྱེ་བར་བདག་གི་གཙུག་ན་མཛེས་གྱུར་
ཅིག། །



༨༦
ཞེས་གསུངས་ཏེ། ཤིན་ཏུ་དང་བའི་རྒྱ་མཚོ་ལ་འདབ་བརྒྱ་པ་སྟེ་པདྨས་མཛེས་པ་
བསྐྱེད་ཅིང་པདྨ་དེ་ཉིད་ལ་ཡང་ཉིན་བྱེད་དབང་པོའི་འོད་ཀྱིས་མཛེས་པ་བསྐྱེད་པ་ -
དང་༑ ༑ སྤྲིན་སོགས་ཀྱིས་དག་པའི་ནམ་མཁའ་ལ་རྒྱུ་སྐར་མགོན་ཏེ་ཟླ་བའི་འོད་
ཀྱིས་མཛེས་པ་བསྐྱེད་ཅིང་འོད་དེས་ཀྱང་ཀུནྡའི་ཚལ་ལ་མཛེས་པ་བསྐྱེད་བཞིན་དུ།
མཚན་དང་དཔེ་བྱད་བཟང་པོའི་ཕྲེང་བས་རྒྱལ་བ་བྱམས་པ་གང་གི་སྐུ་ལ་མཛེས་
པ་བསྐྱེད་ཅིང་སྐུ་དེས་ཀྱང་མཐོང་མ་ཐག་ཏུ་མཐོང་བ་པོའི་འགྲོ་བ་དེའི་ཡིད་འཕྲོག་
པའི་དགའ་བ་བསྐྱེད་པར་མཛད་པའི་བྱམས་མགོན་དམ་པའི་ཞབས་ཀྱི་པདྨོ་སྐྱེ་
ཞིང་སྐྱེ་བ་ཐམས་ཅད་དུ་བདག་གི་གཙུག་ན་མཛེས་པར་གྱུར་ཅིག རྩ་བར། །
བདུད་འཇོམས་འཁོར་དུ་འཇིགས་པ་ཀུན་དང་བྲལ།།
མཚུངས་མེད་དཔའ་བོ་སྲིད་གསུམ་སྟོན་པ་མཆོག། །
ཉམ་ངར་ལྷུང་བའི་འགྲོ་ལ་རྟག་ཏུ་གཟིགས། །
རྣམ་འདྲེན་ཁྱོད་ཀྱི་ཞབས་ལ་ཕྱག་འཚལ་ལོ།།
ཞེས་གསུངས་ཏེ། བདུད་བཞི་ཕྲག་དོགས་ཐམས་ཅད་འཇོམས་པར་མཛད་ཅིང་།
འཁོར་གྱི་ནང་དུ་རང་གི་ཀུན་སྤྱོད་ངན་པ་གཞན་གྱིས་ཤེས་ཀྱིས་དོགས་པའི་
འཇིགས་པ་ཀུན་དང་བྲལ་བ་དང་། འཇིག་རྟེན་འགྲན་པ་གཞན་མེད་པས་ན་
མཚུངས་པ་མེད་ཅིང་། མི་མཐུན་ཕྱོགས་ཐམས་ཅད་ཀྱིས་རྫི་བར་མི་ནུས་པས་
དཔའ་བོ་དང༌། ས་འོག་ས་སྟེང་ས་བླ་སྟེ་སྲིད་པ་གསུམ་གྱི་སྐལ་པ་དང་ལྡན་པའི་



གདུལ་བྱ་རྣམས་ཀྱི་སྟོན་པ་མཆོག་ཡིན་ཞིང་། ཉམ་ང་བའི་གནས་སུ་ལྷུང་བའི་
འགྲོ་བ་རྣམས་ལ་དུས་རྟག་ཏུ་ཐུགས་རྗེ་ཆེན་པོས་གཟིགས་པའི་རྣམ་འདྲེན་དམ་པ་
ཁྱོད་ཀྱི་ཞབས་ལ་ཕྱག་འཚལ་ལོ། རྩ་བར། །
མཐའ་ཡས་ཤེས་བྱར་ཐོགས་པ་མེད་འཇུག་པའི།།
མཁྱེན་པའི་སྟོབས་ཀྱིས་མ་རུངས་བདུད་ཀྱི་སྡེ།། །
གནམ་ལྕགས་བབ་པའི་མེ་ཏོག་གཞོན་ནུ་བཞིན།།
ཕམ་མཛད་སྟོབས་བཅུའི་དཔལ་གྱིས་བརྗིད་པ་ཁྱོད།།
ཞེས་གསུངས་ཏེ། གྲངས་མཐའ་ཡས་པའི་ཤེས་བྱ་ཐམས་ཅད་ལ་ཐོགས་མེད་པར་
འཇུག་པའི་མཁྱེན་པའི་སྟོབས་ཀྱིས་མ་རུངས་པའི་བདུད་ཀྱི་སྡེ་ཐམས་ཅད།
གནམ་ལྕགས་ཀྱི་སེར་བ་སྟོང་དུ་བབས་པའི་མེ་ཏོག་གཞོན་ནུ་བཞིན་ཏུ་ཕམ་པར་
མཛད་བའི་སྟོབས་བཅུའི་དཔལ་གྱིས་རབ་ཏུ་བརྗིད་པ་ཁྱོད་ཀྱི་ཞབས་ལ་ཕྱག་
འཚལ་ལོ། ཚིགས་བཅད་འདིའི་མཐར་གོང་གི་ཞབས་ལ་ཕྱག་འཚལ་ལོ་ཞེས་པ་
སྦྱོར་དགོས་ཏེ། གང་ཞིག་གང་དང་འབྲེལ་བ་ནི། །རིང་ན་འདུག་ཀྱང་དེ་དང་དེ།
ཞེས་གསུངས་པའི་ཕྱིར། དཔེར་ན་དབུ་མ་ལ་འཇུག་པར། འགྲོ་བ་གཡོ་བའི་ཆུ་
ཡི་ནང་གི་ཟླ་བ་ལྟར། །གཡོ་དང་རང་བཞིན་ཉིད་ཀྱི་སྟོང་པར་མཐོང་བ་ཡིས།
ཞེས་པའི་མཐར་གོང་གི་སྙིང་རྗེར་གྱུར་གང་དེ་ལ་འདུད། ཅེས་པ་སྦྱར་བ་བཞིན་
ཏེ༑ ༑འོག་མ་རྣམས་ལ་ཡང་དེ་བཞིན་དུ་ཤེས་པར་བྱའོ། །སྟོབས་བཅུ་ནི།



གནས་དང་གནས་མ་ཡིན་པ་དང་། ལས་ཀྱི་རྣམ་སྨིན་དང༌། མོས་པ་སྣ་ཚོགས་
དང་༑ ༑ཁམས་སྣ་ཚོགས་དང༌། དབང་པོའི་རིམ་པ་དང་། ཐམས་ཅད་དུ་འགྲོ་
བའི་ལམ་དང་། ཀུན་ཉོན་རྣམ་བྱང་དང༌། སྔོན་གྱི་གནས་དང་། འཆི་འཕོ་སྐྱེ་བ་
དང་༑ ༑ཟག་པ་ཟད་པ་མཁྱེན་པའི་སྟོབས་སོ། རྩ་བར། །
ཕས་རྒོལ་གླང་པོ་དྲེགས་པའི་ཀླད་འགེམས་ཤིང་།།
ལེགས་བཤད་སྒྲ་ཆེན་འཁོར་དབུས་བསྒྲགས་པ་ཡིས།།
སྨྲ་བ་ངན་པའི་ཝ་སྐྱེས་མཐར་མཛད་པའི། །
མི་འཇིགས་བཞི་ལྡན་མི་ཡི་སེང་གེ་ཁྱོད།།
ཁེངས་པས་མཐོ་བའི་འཇིག་རྟེན་མེས་པོ་དང༌།། །
ཉག་ཕྲན་བདག་པོ་དགེ་སྦྱོང་བྲམ་ཟེ་སོགས།།
གང་གི་སྨྲ་བར་མི་ནུས་འཁོར་ལོ་མཆོག། །
བསྐོར་བར་འགྲོ་ལ་བྱམས་པའི་མགོན་པོ་ཁྱོད།།
ཞེས་གསུངས་ཏེ། ཕས་རྒོལ་གླང་པོ་ཆེ་དྲེགས་པའི་ཀླད་པ་འགེམས་པ་སྟེ་ང་རྒྱལ་
འཇོམས་ཤིང་། ལེགས་པར་བཤད་པའི་སྒྲ་ཆེན་པོ་འཁོར་མང་པོའི་དབུས་སུ་
བསྒྲགས་པས། སྨྲ་བ་ངན་པའི་ཝ་སྐྱེས་མཐར་ཏེ་ཕམ་པར་མཛད་པའི་མི་འཇིགས་
པ་བཞི་དང་ལྡན་པའི་མིའི་སེང་གེ་ཁྱོད་ཀྱི་ཞབས་ལ་ཕྱག་འཚལ་ལོ། མི་འཇིགས་
པ་བཞི་ནི། རང་ཉིད་རྟོགས་པ་ཕུན་ཚོགས་སུ་དམ་བཅས་པ་དང་། རང་ཉིད་



སྤངས་པ་ཕུན་ཚོགས་སུ་དམ་བཅས་པ་དང་། བར་དུ་གཅོད་པའི་ཆོས་བསྟན་པ་
དང༌༑ ༑ངེས་པར་འབྱུང་བའི་ལམ་བསྟན་པ་ལ་མི་འཇིགས་པ་བཞིའོ། །སེམས་
ཁེངས་པས་མཐོ་བའི་འཇིག་རྟེན་གྱི་མེས་པོ་ཚངས་པ་དང་། ཉག་ཕྲན་སྟེ་མདའ་
ལྔའི་བདག་པོ་དགའ་རབ་དབང་ཕྱུག་གམ། ལྷ་མིན་གྱི་བུ་མོ་ཉག་ཕྲན་གྱི་བདག་
པོ་སྟེ་ཁྱོ་འདོད་ལྷའི་བུ་མོ་འགག་པ་དང་། ཤེས་རབ་ཀྱིས་རློམ་པའི་དགེ་སྦྱོང་དང་
བྲམ་ཟེ་ལ་སོགས་པ་གང་གིས་ཀྱང་སྨྲ་བར་མི་ནུས་པའི་ཆོས་ཀྱི་འཁོར་ལོ་མཆོག་
བསྐོར་བའི་སྒོ་ནས་འགྲོ་བ་རྣམས་ལ་བྱམས་པའི་མི་ཕམ་མགོན་པོ་ཁྱོད་ཀྱི་ཞབས་
ལ་ཕྱག་འཚལ་ལོ། རྩ་བར། ན་
སྐུ་དང་གསུང་ལ་འཁྲུལ་པའི་མིང་ཡང་མེད།།
དྲན་པ་མ་ཉམས་རྟག་ཏུ་མཉམ་པར་བཞག།
ཐ་དད་འཛིན་པ་མ་བརྟགས་བཏང་སྙོམས་ཀྱིས།། །
དབེན་ཕྱིར་ཁྱོད་ཀྱི་སྤྱོད་པ་ཡོངས་སུ་དག།
འདུན་པ་དང་ནི་བརྩོན་འགྲུས་དྲན་པ་དང་།།
ཏིང་འཛིན་ཤེས་རབ་རྣམ་པར་གྲོལ་བ་ལ།། །
ཉམས་པའི་གོ་སྐབས་མ་ལུས་རིང་དུ་མཛད།།
དེ་ཕྱིར་ཁྱོད་ཀྱི་རྟོགས་པ་བླ་ན་མེད།།
དུས་གསུམ་ཐམས་ཅད་ཆགས་ཐོགས་མེད་པར་མཁྱེན།།



༩o
སྐུ་གསུང་ཐུགས་ཀྱི་འཕྲིན་ལས་རྣམ་པར་དག།
སྲིད་པའི་ཕྱི་མཐའ་ཇི་སྲིད་འགྲོ་བའི་དོན།།
མཛད་པའི་ཁུར་གྱིས་དགྱེས་བཞིན་འཇུག་པ་ཁྱོད།།
རྒྱ་ཆེའི་ཡོན་ཏན་ཕུང་པོ་རབ་རྫོགས་པས།།
ཕྲ་མོའི་སྐྱོན་ཡང་འཇུག་པའི་སྐབས་བཅོམ་པ།།
ཁྱོད་ཀྱི་བརྩེ་བའི་ཡུལ་དུ་གྱུར་པ་བདག། །
སྨྲེ་སྔགས་སྒོ་ནས་སྨྲ་ལ་ཡུད་ཙམ་དགོངས།།
ཞེས་གསུངས་ཏེ། སྐུ་དང་གསུང་ལ་འཁྲུལ་པའི་མིང་ཡང་མེད་པ་སྟེ་སྦྲུལ་ནག་པོ་
རྐང་པས་རྫི་བ་ལ་སོགས་པའི་འཁྲུལ་པ་མི་མངའ་བའི་ལུས་ཀྱི་ལས་དག་པ་དང༌།
ལམ་སྟོར་ནས་ཅ་ཅོའི་སྒྲ་འབྱིན་པ་ལ་སོགས་པའི་འཁྲུལ་པ་མི་མངའ་བའི་ངག་གི་
ལས་དག་པ་དང་། དྲན་པ་མ་ཉམས་པ་སྟེ་བརྗེད་ནས་བྱ་བ་ཤོར་བ་དང་དུས་ལས་
ཡོལ་བའི་དྲན་པ་ཉམས་པ་མི་མངའ་བ་དང་། རྟག་ཏུ་མཉམ་པར་བཞག་པ་སྟེ་
སྙོམས་པར་ཞུགས་རུང་མ་ཞུགས་རུང་དུས་ཐམས་ཅད་དུ་ཐུགས་མཉམ་པར་མ་
བཞག་པ་མི་མངའ་བ་དང༌། ཐ་དད་འཛིན་པ་མ་བརྟགས་བཏང་སྙོམས་ཀྱིས་
དབེན་པ་སྟེ་སྲིད་ཞི་ལ་དོན་དམ་པར་ཐ་དད་དུ་འཛིན་པ་མ་བརྟགས་བཏང་སྙོམས་
ཀྱིས་དབེན་པ་སྟེ་སྲིད་ཞི་ལ་དོན་དམ་པ་ཐ་དད་དུ་འཛིན་པའི་འདུ་ཤེས་མི་མངའ་
བ་དང༌། སེམས་ཅན་འདུལ་བའི་དུས་ལ་སོགས་པ་སོ་སོར་མ་བརྟགས་པར་དེའི་



དོན་ཡལ་བར་འདོར་བའི་བཏང་སྙོམས་མི་མངའ་བ་བཞི་ནི་ཡིད་ཀྱི་ལས་དག་པ་
སྟེ༑ ༑དེ་ལྟར་སྤྱོད་པ་མ་འདྲེས་པ་དྲུག་དང་ལྡན་པའི་ཕྱིར་བྱམས་མགོན་ཁྱོད་ཀྱི་
སྤྱོད་པ་ཡོངས་སུ་དག་པ་དང་། འདུན་པ་དང་ནི་བརྩོན་འགྲུས་དང་དྲན་པ་དང་།
ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་ལ་ཉམས་པའི་གོ་སྐབས་མ་
ལུས་པ་རིང་དུ་མཛད་པ་སྟེ། དུས་ཐམས་ཅད་དུ་སེམས་ཅན་གྱི་དོན་མ་དད་པ་ལ་
རྒྱུན་མི་འཆད་པར་འདོད་པ་འབྱུང་བའི་འདུན་པ་ཉམས་པ་མི་མངའ་བ་དང༌། །
སེམས་ཅན་གྱི་དོན་དུ་ཞིང་ཁམས་མཐའ་ཡས་པར་གཤེགས་པའི་བརྩོན་འགྲུས་
ཉམས་པ་མི་མངའ་བ་དང༌། སངས་རྒྱས་ནས་སེམས་ཅན་ཐམས་ཅད་ཀྱི་སེམས་
ཀྱི་སྤྱོད་པ་དང་དེ་འདུལ་བའི་ཐབས་ལ་སོགས་དྲན་པའི་ལམ་དུ་བཞག་པས་ཕྱིས་
དེ་ལ་བསམ་མི་དགོས་པའི་དྲན་པ་ཉམས་པ་མི་མངའ་བ་དང༌། ཆོས་ཐམས་ཅད་
ཀྱི་དེ་བཞིན་ཉིད་ལ་མཉམ་པར་འཇོག་པའི་ཏིང་ངེ་འཛིན་ཉམས་པ་མི་མངའ་བ་
དང༌༑ ༑སེམས་ཅན་གྱི་སེམས་ཀྱི་སྦྱོང་བ་དང་ཆོས་སྟོན་པ་མཁྱེན་པ་མི་ཟད་པའི་
ཤེས་རབ་ཉམས་པ་མི་མངའ་བ་དང་། འཁོར་བ་ཇི་སྲིད་ཀྱི་བར་དུ་སེམས་ཅན་གྱི་
དོན་མཛད་པ་ལ་མི་ཟད་པའི་རྣམ་པར་གྲོལ་བ་ལས་ཉམས་པ་མི་མངའ་བ་སྟེ་
རྟོགས་པ་མ་འདྲེས་པ་དྲུག་དང་ལྡན་པ་དེའི་ཕྱིར་བྱམས་མགོན་ཁྱོད་ཀྱི་རྟོགས་པ་
བླ་ན་མེད་པ་དང་། འདས་པ་དང་མ་འོངས་པ་དང་ད་ལྟར་བྱུང་བའི་ཤེས་བྱ་
ཐམས་ཅད་བཞེད་པ་ཙམ་གྱིས་མཁྱེན་པས་ཆགས་པ་མེད་པ་དང་ཐམས་ཅད་



མཁྱེན་པས་ཐོགས་པ་མེད་པའི་མཁྱེན་པ་སྟེ་ཡེ་ཤེས་མ་འདྲེས་པ་གསུམ་དང་། སྐུ་
དང་གསུང་དང་ཐུགས་ཀྱི་འཕྲིན་ལས་རྣམས་ཡེ་ཤེས་སྔར་བྱུང་གི་རྒྱུ་ལས་བྱུང་
བས་ཡེ་ཤེས་སྔོན་དུ་འགྲོ་ཞིང་ཡེ་ཤེས་དང་ལྷན་ཅིག་ཏུ་རྒྱུ་བས་ཡེ་ཤེས་ཀྱི་རྗེས་སུ་
འབྲང་བ་སྟེ་འཕྲིན་ལས་རྣམ་པར་དག་པའམ་འཕྲིན་ལས་མ་འདྲེས་པ་གསུམ་སྟེ།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་སྒོ་ནས་སྲིད་པའི་ཕྱི་མཐའ་ཇི་སྲིད་
དེ་འཁོར་བ་མ་སྟོངས་ཀྱི་བར་དུ་འགྲོ་བའི་དོན་མཛད་པའི་ཁུར་གྱིས་སྐྱོ་ངལ་མེད་
པར་དགྱེས་བཞིན་དུ་འཇུག་པ་ཁྱོད་ཀྱི་ཞབས་ལ་ཕྱག་འཚལ་ལོ། དེ་ལྟར་རྒྱ་ཆེ་
བའི་ཡོན་ཏན་གྱི་ཕུང་པོ་རབ་ཏུ་རྫོགས་པས་ན། སྐྱོན་རགས་པ་བཅོམ་པར་མ་ཟད་
ཕྲ་མོའི་སྐྱོན་ཡང་འཇུག་པའི་གོ་སྐབས་གཏན་ནས་བཅོམ་པ་ཁྱོད་ཀྱི་བརྩེ་བ་ཆེན་
པོའི་ཡུལ་དུ་གྱུར་བ་བདག་སྨྲེ་སྔགས་ཀྱི་སྒོ་ནས་སྨྲ་བ་འདི་རྣམས་ལ་ཡུད་ཙམ་ཞིག་
ཐུགས་དགོངས་གཏད་པར་ཞུ། གཉིས་པ་ལ་གཉིས། དལ་འབྱོར་ལ་སྙིང་པོ་ལེན་
འདོད་སྐྱེ་བར་གསོལ་བ་གདབ་པ། སྙིང་པོ་དངོས་ལེན་པའི་དོན་དུ་གསོལ་
འདེབས་སོགས་བྱ་བའོ། རྩ་བར། །
སྡུག་བསྔལ་རྒྱ་མཚོ་ཆེ་ལས་སྒྲོལ་བའི་གྲུ།།
དལ་འབྱོར་ཚང་བའི་རྟེན་འདི་ཡིན་ན་ཡང༌།།
བག་མེད་ལེ་ལོ་གཉིད་དང་བྲེ་མོའི་གཏམ།།
རྙེད་བཀུར་འདོད་པའི་སྐྱོན་གྱིས་སྦགས་པ་ཡིས། །



དོན་མེད་ཕྱོགས་སུ་བཀོལ་བས་དོན་ཆེན་པོ།།
བདེ་བླག་སྒྲུབ་པའི་ལུས་བཟང་ཆུད་གསོན་པ།།
མི་ཡི་ཤ་ཚུགས་ཕྱུགས་ཀྱི་འདུ་ཤེས་ཅན།། །
བདག་ལ་ཁྱོད་ཀྱི་ཐུགས་རྗེ་གཟིགས་སུ་གསོལ།། །
ཞེས་གསུངས་ཏེ། སྤྱོད་འཇུག་ལས། མི་ཡི་གྲུ་ལ་བརྟེན་ནས་ནི། སྡུག་བསྔལ་ཆུ་
བོ་ཆེ་ལས་སྒྲོལ། ཞེས་གསུངས་པ་ལྟར། འཁོར་བའི་སྡུག་བསྔལ་གྱི་ཆུ་བོ་ཆེན་པོ་
ལས་སྒྲོལ་བའི་གྲུ་ལྟ་བུ་ནི་དལ་འབྱོར་ཚང་བའི་རྟེན་འདི་ཡིན་ན་ཡང་། རྟེན་འདི་
ཉིད་འཁོར་བ་ལས་སྒྲོལ་བྱེད་ཀྱི་ཐབས་སུ་མི་འཁྱེར་བར། བག་མེད་པ་དང་། ལེ་
ལོ་དང་། གཉིད་དང་། བྲེ་མོའི་གཏམ་དང་། རྙེད་པ་དང་བཀུར་བསྟི་འདོད་པའི་
སྐྱོན་གྱིས་སྦགས་པས། ཚེ་འདི་ཙམ་གྱི་བདེ་བ་སྒྲུབ་པ་དང་སྡུག་བསྔལ་སེལ་བའི་
ཐབས་འབའ་ཞིག་སེམས་པའི་སྒོ་ནས། རྡོ་བརྡར་བའི་དཔེ་ལྟར་དོན་མེད་པའི་
ཕྱོགས་སུ་བཀོལ་བས། གནས་སྐབས་དང་མཐར་ཐུག་གི་དོན་ཆེན་པོ་བདེ་བླག་ཏུ་
སྒྲུབ་པའི་ལུས་བཟང་པོ་ཆུད་གཟོན་པར་བྱེད་པ། ནགས་ཀྱི་མེ་བཞིན་དུ་མིའི་ཤ་
ཚུགས་ཅན་ཡིན་པ་ལ་ཕྱུགས་ཀྱི་འདུ་ཤེས་ཅན་བདག་ལ། བྱམས་མགོན་ཁྱོད་
ཀྱིས་འགྲོ་བ་རྣམས་ལ་ཉིན་མཚན་དུས་དྲུག་ཏུ་གཟིགས་པའི་ཐུགས་རྗེ་ཆེན་པོས་
གཟིགས་ནས་དལ་འབྱོར་ལ་སྙིང་པོ་ལེན་འདོད་བཅོས་མ་མ་ཡིན་པ་བསྐྱེད་པར་
མཛད་དུ་གསོལ། ཞེས་པའོ། །གཉིས་པ་ལ་གསུམ། སྐྱེས་བུ་ཆུང་ངུ་དང་ཐུན་



མོང་བའི་ལམ་སྐྱེ་བར་གསོལ་བ་གདབ་པ། སྐྱེས་བུ་འབྲིང་དང་ཐུན་མོང་བའི་
ལམ་སྐྱེ་བར་གསོལ་བ་གདབ་པ། སྐྱེས་བུ་ཆེན་པོའི་ལམ་སྐྱེ་བའི་དོན་དུ་གསོལ་
འདེབས་སོགས་བྱ་བའོ། །དང་པོ་ལ་གཉིས། འཆི་བ་མི་རྟག་སོགས་བསམ་པའི་
སྒོ་ནས་འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པར་གསོལ་བ་གདབ་པ། ངན་
འགྲོའི་སྡུག་བསྔལ་བསམ་པའི་སྒོ་ནས་འཇིག་རྟེན་ཕྱི་མར་བདེ་བའི་ཐབས་བསྟན་
པར་གསོལ་བ་གདབ་པའོ། །དང་པོ་ལ་གསུམ། ན་རྒ་འཆི་བ་རྗེས་སུ་དྲན་ནས་
དལ་འབྱོར་དོན་ལྡན་དུ་བྱེད་པར་གསོལ་བ་གདབ་པ། སྐྱེ་བ་ཕྱི་མར་མཐོ་རིས་
ཐོབ་པའི་གདེངས་མེད་ཚུལ་བསམ་པའི་སྒོ་ནས་དལ་འབྱོར་དོན་ལྡན་དུ་བྱེད་པར་
གསོལ་བ་གདབ་པ། མཐོ་རིས་ཐོབ་ཀྱང་ཡིད་བརྟན་དུ་མི་རུང་བའི་ཚུལ་བསམ་
པའི་སྒོ་ནས་དལ་འབྱོར་དོན་ལྡན་དུ་བྱེད་པར་གསོལ་བ་གདབ་པའོ། །དང་པོ་ནི།
རྩ་བར། །
རྙེད་དཀའ་དོན་ཆེའི་དལ་འབྱོར་ཐོབ་པ་ཡང༌།། །
སྟོབས་ཀྱི་མི་བཟློག་འབྲོས་པར་མི་ནུས་པའི།།
སྟོབས་ལྡན་འཆི་བདག་ཕོ་ཉ་བཀྱེ་བ་དང་།།
ན་དང་རྒ་བས་ཟིན་པར་མཐོང་ན་ཡང༌།། བར་
ནམ་མཆི་ངེས་མེད་འཆི་བའི་དུས་ཀྱི་ཚེ། །
ཐམས་ཅད་དོར་ནས་འགྲོ་བ་ཤེས་བཞིན་དུ།།



༩༥
་
ལོ་ཟླ་ཞག་རྣམས་དོན་མེད་འདའ་བྱེད་པའི།།
རབ་རྨོངས་བདག་ལ་བརྩེ་བའི་དུས་ལ་བབ།།
ཅེས་གསུངས་ཏེ། སྤྱོད་འཇུག་ལས། དེ་ཉིད་ཕྱིར་ན་བཅོམ་ལྡན་གྱི། །རྒྱ་མཚོ་
ཆེར་གཡེངས་གཉའ་ཤིང་གི །བུ་ག་རུ་སྦལ་མགྲིན་ཆུད་ལྟར། །མི་ཉིད་ཤིན་ཏུ་
ཐོབ་དཀར་གསུངས། །ཞེས་པ་ལྟར་ཤིན་ཏུ་རྙེད་པར་དཀའ་ཞིང་། སློབ་དཔོན་
དཔའ་བོས། གང་ཞིག་ཐོབ་ན་འཁོར་བ་ཡི། །ཕ་རོལ་ཕྱིན་པའི་ས་བོན་བསྐྲུན།
བྱང་ཆུབ་དཔལ་གྱི་ས་བོན་མཆོག །ཡིད་བཞིན་ནོར་བུ་ལས་ལྷག་པའི། །ཡོན་
ཏན་རྒྱུན་གྱི་མི་རྣམས་ནི། །སུ་ཞིག་འདིར་དེ་འབྲས་མེད་བྱེད། །ཅེས་གསུངས་པ་
ལྟར་རྙེད་ན་དོན་ཤིན་ཏུ་ཆེ་བའི་དལ་འབྱོར་ལན་གཅིག་ཐོབ་པ་འདི་ཡང་། མི་
རྟག་པའི་ཚོམས་ལས་གསུངས་པ་ལྟར་ནམ་འཆི་བའི་ངེས་པ་མེད་པ་སྟེ་རྒན་
གཞོན་གྱི་གོ་རིམ་མ་ངེས་པར་འཆི་བ་དང་། ཤྲཱི་ཛ་ག་ཏ་མི་ཏྲས། ལྷ་ཅིག་ཇི་ལྟར་ ་
ཁྱོད་འབྱོར་ཀྱང་། །གཤེགས་ནས་འཇིག་རྟེན་གཞིན་བཞུད་ཚེ། །མྱ་ངན་ཐང་ལ་
དགྲོས་བཅོམ་ལྟར། །གཅིག་པུ་སྲས་མེད་བཙུན་མོ་མིན། །ན་བཟའ་མ་མཆིས་
བཤེས་མ་མཆིས། །རྒྱལ་སྲིད་མ་མཆིས་ཁབ་མ་མཆིས། །དཔག་མེད་མཐུ་དཔུང་
མངའ་ལགས་ཀྱང་། །གཟིགས་སུ་མ་མཆིས་གསན་མ་མཆིས། །གཅིག་ཙམ་
ཉིད་ཅིག་ཕྱི་ཐག་གིས། །རྗེས་སུ་འབྲང་བའང་མི་མངའོ། །མདོར་ན་ཉིད་ཀྱི་
མཚན་ཙམ་ཡང་། །དེ་ཚེ་མེད་ན་གཞན་ཅི་སྨོས། ཞེས་གསུངས་པ་ལྟར་འཆི་བའི་



དུས་ཀྱི་ཚེ་ན་ལུས་ལོངས་སྤྱོད་འཁོར་གཉེན་བཤེས་ཐམས་ཅད་དོར་ནས། རང་
ཉིད་གཅིག་པུ་འཇིག་རྟེན་ཕ་རོལ་ཏུ་འགྲོ་བ་ཤེས་བཞིན་དུ་མ་དྲན་པར་བློས་མི་།
འཆི་བའི་ཕྱོགས་འཛིན་པའི་དབང་གིས། ཕྱི་མའི་དོན་དུ་མ་འབད་པར་ལོ་ཟླ་ཞག་
རྣམས་དོན་མེད་དུ་འདའ་བར་བྱེད་པ། སྤྱོད་འཇུག་ནས་གསུངས་པ་ལྟར་ངན་
སྔགས་ཀྱིས་མགོ་བོ་སྐོར་བའི་མི་བཞིན་དུ་རབ་ཏུ་རྨོངས་པ་བདག་ལ་ཐུགས་བརྩེ་བ་
ཆེན་པོའི་དབང་གིས་དལ་འབྱོར་དོན་མེད་དུ་འདའ་བ་ལས་སྐྱོབ་པའི་དུས་ལ་བབ་
པོ་ཞེས་པའོ། །གཉིས་པ་ནི། རྩ་བར།
ངེས་པར་ལེགས་པའི་གོ་འཕང་སྨོས་ཅི་དགོས།།
ལམ་གྱི་རྟེན་དུ་ཐུབ་པས་བསྔགས་པ་ཡི།།
མཐོ་རིས་ཙམ་ཡང་ཐོབ་པའི་གདེང་མེད་པ།།
བདག་ལ་ཁྱེད་ཀྱི་བཏང་སྙོམས་མཛད་ལགས་སམ།།
ཞེས་གསུངས་ཏེ། ངེས་པར་ལེགས་པའི་གོ་འཕང་ཐོབ་པ་ལྟ་སྨོས་ཅི་དགོས། ལམ་
སྒྲུབ་པའི་རྟེན་དུ་ཐུབ་པའི་དབང་པོས་ཡོངས་སུ་བསྔགས་པའི་དོན་ལྟར། སློབ་
སྤུངས་ལས། བདེ་གཤེགས་ལམ་རྟེན་འགྲོ་བ་འདྲེན་པར་ཆེས་གྱུར་ཅིང་། སེམས་
ཀྱི་སྟོབས་ཆེན་མི་ཡིས་རྙེད་པ་གང་ཡིན་པ། ལམ་དེ་ལྷ་དང་ཀླུ་ཡིས་རྙེད་མིན་ལྷ་
མིན་དང༌། །མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན། ཞེས་
བསྔགས་པའི་མཐོ་རིས་ཀྱི་མིའི་ལུས་ཙམ་ཡང་ངེས་པར་ཐོབ་པའི་གདེངས་མེད་པ།



༩༧
ལས་དཀར་ནག་གི་གཞན་དབང་བདག་ལ་བརྩེ་བའི་གཏེར་ཆེན་ཁྱེད་ཀྱིས་བཏང་
སྙོམས་སུ་མཛད་ལགས་སམ་སྟེ་ཐུགས་བརྩེ་བ་ཆེན་པོའི་སྒོ་ནས་རྗེས་སུ་བཟུང་དུ་
གསོལ་ཞེས་པའོ། །གསུམ་པ་ནི། རྩ་བར།
མཐོ་རིས་དཔལ་དང་ལྡན་པའི་ལུས་ཐོབ་ཀྱང་།།
གསུང་རབ་ཚུལ་བཞིན་འབྱེད་པའི་ཤེས་རབ་ཀྱིས།།
མ་ནོར་ལམ་བཟང་རྙེད་པར་མ་གྱུར་ན།།
སླར་ཡང་འཁོར་བའི་རྒྱུ་མཚོ་ཉིད་དུ་ལྷུང་། །
དེ་ཕྱིར་གཏི་མུག་མུན་པའི་སྨིག་ཆེན་གྱིས།།
ཡུན་རིང་དུས་སུ་བསྒྲིབས་པས་བླང་དོར་གནས།།
ཇི་བཞིན་འབྱེད་ལ་ཀུན་ནས་འཐོམས་གྱུར་པ།།
བདག་ལ་ཤེས་རབ་སྒྲོན་མེ་སྩལ་དུ་གསོལ།།
ཞེས་གསུངས་ཏེ། མཐོ་རིས་ཀྱི་དཔལ་དང་ལྡན་པའི་དལ་འབྱོར་གྱི་ལུས་རྟེན་ཐོབ་
ཀྱང་༑ ༑གསུང་རབ་ཀྱི་དགོངས་དོན་ཚུལ་བཞིན་དུ་འབྱེད་པའི་ཤེས་རབ་ཀྱིས་
ཚད་ལ་མ་ནོར་བའི་ལམ་བཟང་པོ་རྙེད་པར་མ་གྱུར་ན། བརྒྱ་བྱིན་འཇིག་རྟེན་
མཆོད་འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། །འཁོར་
ལོས་སྒྱུར་པ་ཉིད་དུ་གྱུར་ནས་ཀྱང༌། །འཁོར་བ་དག་ཏུ་ཡང་བྲན་ཉིད་དུ་འགྱུར།
མཐོ་རིས་བུ་མོའི་ནུ་མ་རྐེད་པ་ལ། །རེག་པའི་བདེ་བ་ཡུན་རིང་མྱོང་ནས་སླར།.



དམྱལ་བར་འཐག་གཅོད་འབར་བའི་འཁྲུལ་འཁོར་གྱི། །རེག་པ་ཤིན་ཏུ་མི་ཟད་
བསྟེན་འཚལ་ལོ། །ཞེས་གསུངས་པ་ལྟར་སླར་ཡང་འཁོར་བའི་རྒྱ་མཚོའི་གཏིང་
མ་ནང་མེད་སོགས་སུ་ལྟུང་བར་འགྱུར་བ་དེའི་ཕྱིར་གཏི་མུག་མུན་པའི་སྨག་ཆེན་
གྱིས་ཡུན་རིང་པོའི་དུས་སུ་བསྒྲིབས་པའི་དབང་གིས། བླང་དོར་གྱི་གནས་རྣམས་
ཇི་ལྟ་བ་བཞིན་འབྱེད་པ་ལ་རྣམ་པ་ཀུན་ནས་འཐོམས་ཤིང་རྨོངས་པར་གྱུར་བ་
བདག་ལ། བླང་དོར་གྱི་གནས་རྣམས་རང་སྟོབས་ཀྱིས་འབྱེད་ནུས་པའི་ཤེས་རབ་
སྒྲོན་མེ་སྩལ་དུ་གསོལ་ཞེས་པའོ། །གཉིས་པ་ནི། རྩ་བར།
རབ་འབར་ལྕགས་ཀྱི་ས་གཞིར་མེ་ལྕེས་སྲོག་ཅིང་ལུས་ལ་མཚོན་ཆའི་
ཆར་པ་འབབ།།
གཤིན་རྗེའི་སྐྱེས་བུས་གསལ་ཤིང་ལ་བསྐྱོན་ཟངས་ཞུན་ལྟུད་ཅིང་ཕུར་
བུས་ལྕེ་ལ་གདེབས།།
གངས་རིས་བསྐོར་བའི་འཁྱག་པའི་སྦུབས་ཚུད་བུ་ཡུག་འཚུབས་པའི་
རླུང་གིས་བཏབ་པ་ཡིས།།
ལ་ལར་ཆུ་བུར་བརྒྱ་བྱུང་ལ་ལར་རྡོལ་ཞིང་ལུས་ནི་ཚལ་པ་དུ་མར་གས།།
གདོང་ནི་སྐྱེས་ཁེབས་ཁ་ནི་བསྐོམས་ཤིང་ཆུ་ཀླུང་མཐོང་སྟེ་གཏུང་ཕྱིར་
རྒྱུགས་པ་ན།།
རལ་གྲི་མདུང་རྣམས་ཐོགས་པའི་སྐྱེས་བུ་འགགས་ཤིང་ཆུ་ཡང་རྣག་ཁྲག་



༩༩
ཉིད་དུ་མཐོང༌།།
ཁ་ནི་ཁབ་ཀྱི་མིག་ཙམ་ཝ་བས་མགྲིན་འགགས་ཟས་སྐོམ་རྙེད་ཀྱང་སྤྱོད་
མི་ནུས།།
ཟོས་ཤིང་འཐུང་རྣམས་འབར་ནས་ཚིག་ཅིང་བཤད་གཅིས་འཚོ་ལ་རང་
ཤ་བཅད་དེ་ཟ།།
རྨོངས་པའི་མུན་ཆེན་འཐིབས་པའི་ལམ་དང་ལམ་མིན་འབྱེད་ལ་བློ་ཡི་
ནུས་པ་བྲལ།།
གཅིག་ལ་གཅིག་གསོད་ལྷ་མིའི་གཞན་དབང་གྱུར་པས་རྡེག་དང་བཀོལ་
བའི་སྡུག་བསྔལ་འབབ། །
ལྷ་རྣམས་དཔལ་ལ་འཁྲུག་པའི་ཕྲག་དོག་མེ་ཆེན་འབར་བས་ཡིད་བདེའི་
གོ་སྐབས་བཅོམ།། .
འཐབ་རྩོད་ལས་བྱུང་ལུས་བཅད་དྲལ་ཅིང་གཡོ་སྒྱུས་བསླད་པས་བདེན་
མཐོང་སྐལ་བ་མེད།།
དེ་ལྟར་མཐོང་བ་ལྟ་ཞོག་ཐོས་ན་ཡང་།།
སྙིང་ལ་འཇིགས་སྐྱེད་སྐྱི་ནི་གཡའ་བ་ཡི།།
དམྱལ་བ་ཡིད་དྭགས་དུད་འགྲོ་ལྷ་མིན་གྱི།།
གཡང་ས་ཆེན་པོ་དག་ཏུ་ལྟུང་འགྱུར་བའི།།



༡oo ，
དམ་པས་སྨད་པའི་མི་བཟད་སྡིག་པའི་ལས།།
ཐོག་མེད་དུས་ནས་བསགས་ཤིང་གསོག་འགྱུར་བ།།
གཡངས་ས་ཆེན་པོར་མངོན་ཕྱོགས་ཉམ་ཐག་བདག།
ངན་འགྲོའི་འཇིགས་ལས་སྐྱོབ་པའི་དུས་ལ་འབབ།།
ཅེས་གསུངས་ཏེ། ཚ་དམྱལ་ནི། རབ་ཏུ་འབར་བའི་ལྕགས་ཀྱིས་གཞིར་གནས་པ་
དང་མར་མེའི་སྙིང་པོ་བཞིན་ལུས་ཐམས་ཅད་མེ་ལྕེ་འབར་བས་སྲེག་པར་བྱེད་
ཅིང་༑ ༑ལུས་ལ་མཚོན་ཆ་སྣ་ཚོགས་པའི་ཆར་པ་འབབ་པ་དང༌། གཤིན་རྗེའི་
སྐྱེས་བུ་ཁྲོས་ཤིང་འཇིགས་སུ་རུང་བའི་གསལ་ཤིང་ལ་བསྐྱོན་པ་སྟེ་ལྕགས་ཀྱིས་ ་
གསལ་ཤིང་རབ་ཏུ་འབར་བས་འཕོངས་ནས་ཕུག་སྟེ་སྤྱི་བོར་འབྱིན་པ་ལ་སོགས་
པ་དང༌། ཟངས་ཞུན་ལྟུང་བ་སྟེ་ཟངས་བསྐོལ་པ་ཁར་བླུག་ནས་ཁ་དང་ལྐོག་མ་
དང་རྒྱུ་མ་རྣམས་ཚིག་ནས་རོ་སྨན་ནས་འབྱུང་བ་དང་། ཕུར་བུས་ལྕེ་ལ་འདེབས་
པ་སྟེ་ཁ་ནས་ལྕེ་ཕྱུང་སྟེ་ལྕགས་ཀྱི་ཕུར་བུ་བརྒྱས་བརྒྱངས་ནས་གླང་གི་ཀོ་བ་ལ་
བྱེད་པ་བཞིན་དུ་ཐང་བཅད་དེ་གཉེར་མ་དང་ཁམ་ཁུམ་མེད་པར་བྱེད་པ་ལ་སོགས་་
པ་མཐའ་ལས་སོ། །གྲང་དམྱལ་ནི། གངས་རིས་བསྐོར་བའི་འཁྱགས་པའི་སྦུབས་
སུ་ཆུད་པ་དང༌། བུ་ཡུག་འཚུབས་པའི་རླུང་གིས་རྟག་ཏུ་བཏབ་པས་ལ་ལར་ལུས་
ལ་ཆུ་བུར་བརྒྱ་འབྱུང་བ་དང༌། ལ་ལར་ཆུ་བུར་དེ་རྡོལ་ཞིང་ལུས་ནི་ཚལ་དུ་མར་
གས་པའོ། །ཡི་དྭགས་ནི། གདོང་སྐྱས་ཁེབས་པ་ཁ་ནི་ཤིན་ཏུ་བསྐམས་ཤིང་ལྕེས་



༡0༡
་ ལྡག་པའོ། །འདི་ལ་གསུམ་ལས། ཟས་སྐོམ་ལ་ཕྱིའི་སྒྲིབ་པ་ཡོད་པ་ནི། ཆུ་ཀླུང་
མཐོང་སྟེ་བཏུང་བའི་ཕྱིར་རྒྱུགས་པ་ན་དེར་རལ་གྲི་དང་མདུང་ལ་སོགས་པ་ཐོགས་
པའི་སྐྱེས་བུས་འགེགས་ཤིང་། ཆུ་ཡང་རྣག་ཁྲག་ཉིད་དུ་མཐོང་ནས་འཐུང་བར་
མི་འདོད་པའོ། །ཟས་སྐོམ་ལ་ནང་གི་སྒྲིབ་པ་ཡོད་པ་ནི། ་ཁ་ནི་ཁབ་ཀྱི་མིག་ཙམ་
ལ་ཝ་བས་མགྲིན་པ་འགགས་པས། གཞན་གྱིས་གེགས་མ་བྱས་པས་ཟས་སྐོམ་རྙེད་
ཀྱང་སྤྱོད་མི་ནུས་པའོ། །ཟས་སྐོམ་ཉིད་ལ་སྒྲིབ་པ་ཡོད་པ་ནི། ལ་ལ་ཟོས་ཤིང་
འཐུངས་པ་རྣམས་མེར་འབར་ནས་འཚིག་པར་བྱེད་ཅིང་། ལ་ལ་བཤང་གཅིས་
འཚོལ་རང་གི་ཤ་བཅད་དེ་ཟ་བའོ། །དུད་འགྲོ་ནི། རྨོངས་པའི་མུན་པ་ཆེན་པོས་
འཐིབས་པས་ལམ་དང་ལམ་མིན་པ་འབྱེད་པ་ལ་བློའི་ནུས་པ་དང་བྲལ་ཞིང་། །
གཅིག་ལ་གཅིག་གསོད་པ་དང་ལྷ་དང་མིའི་གཞན་དབང་དུ་གྱུར་པས་བརྡེག་པ་
དང་བཀོལ་བའི་སྡུག་བསྔལ་ལ་སོགས་པ་འབབ་བོ། །ལྷ་མ་ཡིན་ནི། ལྷ་རྣམས་ཀྱི་
དཔལ་འབྱོར་ལོ་འཁྲུག་པའི་ཕྲག་དོག་གི་མེ་ཆེན་པོ་འབར་བས་ཡིད་བདེ་སྐྱེ་བའི་
གོ་སྐབས་བཅོམ་ཞིང་། ལྷ་རྣམས་དང་འཐབ་རྩོད་བྱས་པ་ལས་བྱུང་བའི་ལུས་
བཅད་པ་དང་དྲལ་བ་ལ་སོགས་པའི་སྡུག་བསྔལ་དུ་མ་མྱོང་ཞིང༌། ཤེས་རབ་དང་
ལྡན་ཡང་གཡོ་དང་སྒྱུས་བསླང་བས་རྟེན་དེ་ལ་བདེན་པ་མཐོང་བའི་སྐལ་བ་མེད་
པའོ༑ ༑དེ་ལྟར་དངོས་སུ་མཐོང་བ་ལྟ་ཞོག་ཚིག་ཙམ་ཐོས་ན་ཡང་སྙིང་ལ་
འཇིགས་པ་ཆེན་པོ་བསྐྱེད་ཅིང་སྐྱི་གཡའ་བའི་དམྱལ་བ་དང་། ཡི་དྭགས་དང་དུད་



༡༠༢
འགྲོ་དང་ལྷ་མིན་གྱི་གཡང་ས་ཆེན་པོ་བདག་ཏུ་ལྷུང་བར་འགྱུར་བའི། སྐྱེས་བུ་
དམ་པས་སྨད་པའི་མི་ཟད་པའི་སྡིག་པ་མི་དགེ་བའི་ལས་ཐོག་མ་མེད་པའི་དུས་
ནས་ད་ལྟའི་བར་དུ་བསགས་ཤིང་། མ་འོངས་པའང་སོག་པར་འགྱུར་བ་གཡང་
ས་ཆེན་པོ་ལྷུང་བ་ལ་མངོན་དུ་ཕྱོགས་པའི་ཉམ་ཐག་པ་བདག་ངན་འགྲོའི་འཇིགས་
པ་ཆེན་པོ་དེ་ལས་སྐྱོབ་པའི་དུས་ལ་བབ་པོ་ཞེས་པ་སྟེ། འདིར་ངན་འགྲོའི་སྡུག་
བསྔལ་སྒོམ་ཚུལ་གཙོ་བོར་བཤད་ཀྱང་། སྡུག་བསྔལ་གྱིས་འཇིགས་ན་དཀོན་
མཆོག་གསུམ་ལ་སྐྱབས་སུ་འགྲོ་བ་དང༌། སྡུག་བསྔལ་དེ་མི་དགེ་བའི་འབྲས་བུར་
མཐོང་ནས་སྡིག་ལྟུང་ལ་འཛེམས་པ་དང་། སྡུག་བསྔལ་མི་འདོད་པས་ནི་བདེ་བ་
འདོད་ལ། དེ་ཡང་དགེ་བའི་འབྲས་བུར་མཐོང་ནས་དགེ་བ་སྒྲུབ་པ་ལ་བརྩོན་པ་
སོགས་རང་གི་ངང་གིས་འབྱུང་བས་ཆོས་ཕྱི་མ་གཉིས་ཀྱང་འདིར་ལེགས་པར་
ཚང་ངོ་། །དེའི་ཕྱིར་ལམ་རིམ་ལས་སྡུག་བསྔལ་བསྒོམ་པ་ནི་ཉམས་ལེན་གྱི་ནང་
དུ་མ་ཞིག་འདུས་པའི་སྡོམ་ཆེན་པོར་གསུངས་པ་དང་། །ཀུན་དགའ་བོའི་ཚ་བོ་
དཔེར་མཛད་ནས་ལེ་ལོ་འགོག་ཅིང་ལམ་སྒྲུབ་པའི་བརྩོན་འགྲུས་སྐྱེད་པ་དང་། །
ཡིད་ཐར་པ་ལ་སྐུལ་བ་ལ་སོགས་པའི་མན་ངག་ལ། སྟོན་པ་ཞལ་བཞུགས་པ་ན་
ཡང་སྡུག་བསྔལ་བསྒོམ་པ་ལས་ལྷག་པ་གསུང་རྒྱུ་མེད་པར་གསུངས་སོ། །གཉིས་
པ་ལ་གསུམ། སྡུག་བདེན་གྱི་ཉེས་དམིགས་དྲན་ཏེ། དེ་ལས་སྐྱོབ་པར་གསོལ་བ་
གདབ་པ། ཀུན་འབྱུང་གིས་བཅིངས་ཚུལ་བསམ་ཏེ་དེ་ལས་སྐྱོབ་པར་གསོལ་བ་



༡༠༣
གདབ་པ། སྡུག་ཀུན་འགོག་བྱེད་ཀྱི་ལམ་རྒྱུད་ལ་སྐྱེས་པར་གསོལ་བ་གདབ་པའོ།
དང་པོ་ནི། རྩ་བར།
མི་ཡི་གནས་ནའང་ལོངས་སྤྱོད་དབང་ཕྱུག་གིས།།
མངོན་པར་མཐོ་ན་ཉམས་ཀྱི་དོགས་པ་དང་།།
མཐོ་རིས་ཡོན་ཏན་འབྱོར་པས་ཕོངས་པ་ན།།
འདོད་བདེ་འཚོལ་བར་འགྱུར་བས་ཤ་ཐང་ངོ་།།
བདེ་བར་འདོད་ནས་དེ་ཡི་ཐབས་བསྒྲུབས་པས།།
བདེ་བ་ཐོབ་པ་དེ་ལས་ཆེ་ལྷག་པའི།།
ལུས་ཀྱི་སྡུག་བསྔལ་སེམས་ཀྱི་ཡིད་མི་བདེ།།
རྣམ་པ་དུ་མས་ཀུན་ནས་མནར་བར་འགྱུར།།
ལུས་མཛེས་རིན་ཆེན་རྒྱན་གྱིས་རབ་བརྒྱན་ནས།།
ཁང་བཟང་དགའ་བའི་ཚལ་དུ་གནས་བཅས་ཤིང་།།
ཡུན་རིང་འདོད་པའི་བདེ་ལ་ལོངས་སྤྱོད་པ།།
མཐོ་རིས་དཔལ་ལ་རོལ་པའི་ལྷ་རྣམས་ཀྱང་།།
མི་འདོད་འཆི་བའི་ལྟས་ཀྱིས་ཟིན་པ་ན།།
ཡིད་འཕྲོག་སྙིང་ལ་གཅགས་པར་གྱུར་པ་ཡི།།
ལྷ་ཡི་མཛེས་མ་ཡིད་འོང་སྐྱེད་མོས་ཚལ།།



༡༠༤
བདུད་རྩིའི་ཁ་ཟས་གོས་བཟང་མཛེས་པའི་རྒྱན།།
ལྷ་བུ་གཞོན་ནུ་རྣམས་དང་མྱུར་དུ་བདག།
མི་འདོད་བཞིན་དུ་འབྲལ་བར་མཐོང་བའི་ཚེ།།
གནས་དེར་སྐྱེས་པའི་ལུས་ཀྱི་བདེ་བ་ལས།།
ཆེས་ཆེར་ལྷག་པའི་ཡིད་ཀྱི་སྡུག་བསྔལ་གྱིས།།
བསྐྱེད་པའི་མྱ་ངན་མེ་ལྕེ་འབར་བས་བསྲེག།
ཚེ་རབས་མང་པོར་ལེགས་པར་སྤྱད་པའི་ལས།།
འབད་པས་བསྒྲུབས་པའི་འབྲས་བུ་སྤྱད་པས་ཟད།།
བག་མེད་དབང་གིས་ངན་འགྲོའི་རྒྱུ་བསྒྲུབས་པས།།
སླར་ཡང་ངན་སོང་གནས་སུ་ལྷུང་བར་འགྱུར།།
འདོད་ལ་འདུན་པའི་རྣམ་རྟོག་གནོད་སེམས་མེད།།
གཉིད་དང་ཡིད་ལ་གདུང་བའི་སྤྱོད་པ་སྤངས།།
ལུས་དང་སེམས་ལ་གནོད་པའི་སྡུག་བསྔལ་བྲལ།།
ཏིང་འཛིན་སྟོབས་ཀྱིས་ཡུན་རིང་བདེར་གནས་པ།།
གཟུགས་དང་གཟུགས་མེད་ལྷ་ཡི་གནས་ཐོབ་ཀྱང་།།
འདུ་བྱེད་སྡུག་བསྔལ་འཆིང་ལས་མ་གྲོལ་བས།།
སྔོན་གྱི་ཏིང་འཛིན་འཕེལ་པ་ཟད་པ་ན།།



༡o༥
ཕྱིར་ཡང་འོག་ཏུ་ལྷུང་ནས་བརྒྱུད་མར་འཁོར།།
སྐྱེ་འཆི་ན་དང་རྒ་ལ་སོགས་པ་ཡི།།
སྡུག་བསྔལ་ཆུ་བོས་སྲིད་པའི་འཚོར་ཁྱེར་ན།།
འོན་ཀྱང་སྲེད་པའི་བློ་མིག་བསྒྲིབས་པ་ཡིས།།
སྡུག་བསྔལ་བདེ་བར་འཛིན་པའི་ལོག་ཤེས་ཅན།།
ཕྱིན་ཅི་ལོག་གི་རྟོག་པས་བསྒྲིབས་པ་བདག།
སྲིད་པའི་ཆུ་བོ་ཆེ་ལས་བསྒྲལ་དུ་གསོལ།།
ཞེས་གསུངས་ཏེ། གོང་དུ་སྨོས་པའི་འགྲོ་བ་དེ་དག་ལ་སྡུག་བསྔལ་ཡོང་བར་མ་
ཟད༑ ༑མིའི་གནས་སུ་སྐྱེ་ནའང་ལོངས་སྤྱོད་དང་དབང་ཕྱུག་གིས་མངོན་པར་
མཐོ་ན་དེ་རྣམས་ཉམས་པར་འགྱུར་གྱི་དོགས་པའི་སྡུག་བསྔལ་དང་། མཐོ་རིད་
ཡོན་ཏན་བདུན་གྱི་ནང་ཚན་འབྱོར་བས་ཕོངས་པར་གྱུར་ན་འདོད་པའི་བདེ་བ་
པའི་བདེ་བ་ཐོབ་པར་འདོད་ནས་བདེ་བ་དེ་ཐོབ་པའི་ཐབས་ཉོ་ཚོང་དང་སོ་ནམ་ལ་
སོགས་པ་དཀའ་སྤྱད་དུ་མས་བསྒྲུབས་པས། འབྲས་བུ་བདེ་བ་དེ་ལས་ཆེས་ཆེར་
ལྷག་ལུས་ཀྱི་སྡུག་བསྔལ་དང་སེམས་ཀྱི་ཡིད་མི་བདེ་བ་རྣམ་པ་དུ་མས་ཀུན་ནས་



༡0༦
མནར་བར་འགྱུར་རོ། །འདོད་པའི་ལྷ་ནི། ལུས་ཤིན་ཏུ་མཛེས་པ་ལ་རིན་པོ་ཆེ་
སྣ་ཚོགས་པའི་རྒྱན་གྱིས་རབ་ཏུ་བརྒྱན་ནས། ཁང་བཟང་རྣམས་དང་དགའ་བའི་
ཚལ་དུ་གནས་བཅས་ཤིང་ཡུན་རིང་པོར་འདོད་པའི་བདེ་བ་སྣ་ཚོགས་ལ་ལོངས་
སྤྱོད་པ། མཐོ་རིས་ཀྱི་ཡོན་ཏན་ཕུན་སུམ་ཚོགས་པའི་ལ་ལ་དགྱེས་མགུར་རོལ་
བའི་ལྷ་རྣམས་ཀྱང་། ལུས་ཀྱི་ཁ་དོག་མི་སྡུག་འགྱུར་བ་དང༌། སྙན་ལ་མི་དགའ་
མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་
པའི་རྡུལ་འབྱུང་ཞེས་བགྱི་བ། །ཞེས་པ་ལྟར། མི་འདོད་བཞིན་འཆི་བའི་ལྟས་
ཀྱིས་ཟིན་པར་གྱུར་པ་ན། ཡིད་འཕྲོག་སྙིང་ལ་གཅགས་པར་གྱུར་བའི་ལྷའི་
མཛེས་མ་དང་། ཡིད་དུ་འོང་བའི་སྐྱེད་མོས་ཚལ་དང་། བདུད་རྩིའི་ཁ་ཟས་དང་།
གོས་བཟང་པོ་དང་། མཛེས་པའི་རྒྱན་དང་། ལྷའི་བུ་གཞོན་ནུ་རྣམས་དང་མྱུར་དུ་
བདག་ཉིད་མི་འདོད་བཞིན་དུ་འབྲལ་བར་མཐོང་བའི་ཚེ་ན། གནས་དེར་སྐྱེས་
པའི་ལུས་ཀྱི་བདེ་བ་སྔར་མྱོང་བ་ལས་ཆེས་ཆེར་ལྷག་པའི་ཡིད་ཀྱི་སྡུག་བསྔལ་གྱིས་
བསྐྱེད་པའི་མྱ་ངན་གྱི་མེ་ལྕེ་འབར་བས་བསྲེག་པ་དང༌། སྔོན་ཚེ་རབས་མང་པོར་
ལེགས་པར་སྤྱད་པའི་ལས་འབད་པ་དུ་མས་བསྒྲུབས་པའི་འབྲས་བུ་སྤྱད་པས་ཟད་
ཅིང་༑ ༑བག་མེད་པའི་དབང་གིས་ངན་འགྲོའི་རྒྱུ་མང་པོ་བསྒྲུབས་པས་སླར་མར་
ངན་སོང་གི་གནས་སུ་ལྷུང་བར་འགྱུར་རོ། གོང་མའི་ལྷ་ནི། འདོད་པ་ལ་འདུན་
པའི་རྣམ་རྟོག་དང་གནོད་སེམས་མེད་ལ། གཉིད་དང་ཡིད་ལ་གདུང་བའི་འགྱོད་



༡0༧
པ་སྤངས་ཤིང་། ལུས་དང་སེམས་ལ་གནོད་པའི་སྡུག་བསྔལ་དང་བྲལ་བ་དང་།
ཏིང་ངེ་འཛིན་གྱི་སྟོབས་ཀྱིས་ཡུན་རིང་པོར་བདེ་བར་གནས་པ། གཟུགས་དང་
གཟུགས་མེད་པའི་ལྷའི་གནས་ཐོབ་ཀྱང་ཁྱབ་པ་འདུ་བྱེད་ཀྱི་སྡུག་བསྔལ་གྱི་འཆིང་
བ་ལས་མ་གྲོལ་བས། སྔོན་གྱི་རྒྱུ་སྙོམས་འཇུག་གི་ཏིང་ངེ་འཛིན་གྱི་འཕེན་པའི་
ནུས་པ་ཟད་པར་གྱུར་པས་ན། ཕྱིར་ཡང་འོག་ཏུ་ལྷུང་ནས་འགྲོ་བ་བཟང་ངན་སྣ་
ཚོགས་སུ་བརྒྱུད་མར་འཁོར་བར་འགྱུར་རོ། །གོང་དུ་བཤད་པའི་ཚུལ་དེ་ལྟར་
འཁོར་བའི་གཙོ་བོ་ལྷ་དང་མི་ཡང་སྐྱེ་བ་དང་འཆི་བ་དང་ན་བ་དང་རྒ་བ་སོགས་
པའི་སྡུག་བསྔལ་གྱི་ཆུ་བོས་སྲིད་པའི་རྒྱ་མཚོར་ཁྱེར་བར་འགྱུར་བས་ན། སྲིད་
པའི་བདེ་བ་ལ་ཆགས་པར་མི་རིགས་པ་ཡིན་མོད། འོན་ཀྱང་སྲིད་པའི་ཕུན་
ཚོགས་ལ་ཞེན་པའི་སྲེད་པས་བློ་གྲོས་ཀྱི་མིག་བསྒྲིབས་པས། སྡུག་བསྔལ་ལ་བདེ་
བར་འཛིན་པའི་ལོག་ཤེས་ཅན། གཙང་བདེ་རྟག་བདག་གི་ཕྱིན་ཅི་ལོག་གིས་
བསྒྲིབས་པ་བདག་སྲིད་པ་འཁོར་བའི་ཆུ་བོ་ཆེན་པོ་ལས་བསྒྲལ་དུ་གསོལ་ཞེས་པའོ།
གཉིས་པ་ནི། རྩ་བར། །
འདོད་པའི་འདམ་དུ་བྱིང་བས་ཐར་པའི་ལམ་ལས་གོལ།།
མ་རིག་ཐིབས་པོར་ཞུགས་པས་ཤེས་རབ་མིག་དང་བྲལ།།
སྤྲོས་པའི་གཟེབ་ཏུ་ཚུད་པས་འཁྱོར་བའི་བཙོན་རར་བཅིངས།།
ལས་ཀྱིས་མནར་བ་བདག་ནི་ཁྱེད་ཀྱི་ཐུགས་རྗེའི་གནས།།



༡05
ཞེས་གསུངས་ཏེ། བཞི་བརྒྱ་པ་ལས། གང་ལ་འདིར་སྐྱོ་ཡོད་མིན་པ། །དེ་ལ་ཞི་
གུས་ག་ལ་ཡོད། །རང་ཁྱིམ་ལ་བཞིན་སྲིད་པ་ནི། །འདི་ནས་འབྱུང་བའང་བྱ་
བར་དཀའ། ཞེས་གསུངས་པ་ལྟར། འདོད་པ་ལ་སྲེད་པའི་འདམ་དུ་བྱིང་བས་
ཐར་པའི་ལམ་ཞི་བ་དོན་གཉེར་གྱི་བསམ་པ་ལས་གོལ་བ་དང༌། མ་རིག་པའི་མུན་
པ་འཐིབས་པོར་ཞུགས་པས་བདེན་བཞིའི་བླང་དོར་མཐོང་བའི་ཤེས་རབ་ཀྱི་མིག་
དང་བྲལ་བ་དང་། སྤྲོས་པའི་གཟེབ་ཏུ་ཚུད་པ་སྟེ་བདེན་འཛིན་གྱི་མ་རིག་པའི་
གཞན་དབང་དུ་སོང་པས་འཁོར་བའི་བཙོན་རྭར་བཅིངས་པ་དང་། ངར་འཛིན་
ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། ཞེས་གསུངས་པ་ལྟར། མ་
རིག་པ་དེའི་དབང་གིས་བསགས་པའི་ལས་ཀྱིས་འཁོར་བར་ཡང་སྐྱེས་ནས་སྡུག་
བསྔལ་གསུམ་པོ་གང་རུང་གིས་རྒྱུན་དུ་མནར་བ་བདག་ནི། བྱམས་མགོན་ཁྱེད་ཀྱི་
ཐུགས་རྗེ་ཆེན་པོས་གཟིགས་ནས་ལས་ཉོན་གྱི་འཆིང་བ་ལས་སྒྲོལ་བར་འོས་པའི་
གནས་ཡིན་ནོ་ཞེས་པའོ། །གསུམ་པ་ནི། རྩ་བར།
འཇིགས་རུང་འཁོར་པའི་གཡང་ས་བགེགས་པ་ལ།།
དྲི་མེད་མང་དུ་ཐོས་ལ་བརྟེན་པ་ཡི།།
ཚུལ་བཞིན་དཔྱོད་པའི་རྣམ་དག་རིགས་སྟོབས་ཀྱིས།།
མཐའ་ཡས་གསུང་རབ་རྣམས་ཀྱི་དྲང་ངེས་ཚུལ།།
ཇི་བཞིན་ཕྱེད་པས་གཞན་དྲིང་མི་འཇོག་པའི།།



༡༠༩
མཁས་པའི་གོ་འཕང་ངེས་པར་རྙེད་དགོས་ཀྱང་།།
རྒྱལ་བའི་དགོངས་པ་ཕྲ་མོ་སྨོས་ཅི་དགོས།།
འཇུག་ལྡོག་གནས་ནི་ཤིན་ཏུ་རགས་པ་ལའང་།།
བདག་གི་བློ་མིག་ཆེས་ཆེར་གསལ་མ་གྱུར།།
ད་དུང་རབ་རྨོངས་དགྲ་འདིས་བདག་གི་སྙིང་།།
རིང་དུ་བསྒྲིབས་ནས་གྲོལ་བའི་སྐབས་མེད་པ།།
ཚུལ་འདི་དགོངས་ལ་སྙིང་གི་མུན་པ་སེལ།།
ཞེས་གསུངས་ཏེ། སྔར་བཤད་པ་ལྟར་འཇིགས་སུ་རུང་བའི་འཁོར་བའི་གཡང་ས་
བགེགས་པ་ལ། ཀུན་སློང་ངན་པའི་དྲི་མ་མེད་པའི་མང་དུ་ཐོས་པ་ལ་བསྟེན་པ་ཡི་
སྟེ་བསྟེན་ནས་བྱུང་བའི་ཚུལ་བཞིན་དུ་དཔྱོད་པའི་རྣམ་དག་རིགས་པའི་སྟོབས་
ཀྱིས༑ ༑མཐའ་ཡས་པའི་གསུང་རབ་རྣམས་ཀྱི་དྲང་བ་དང་ངེས་པའི་ཚུལ་ཇི་ལྟ་
བ་བཞིན་དུ་འབྱེད་པ་ལ་གཞན་དྲིང་མི་འཇོག་པ་སྟེ་གཞན་ལ་རག་མ་ལས་པའི་
མཁས་པའི་གོ་འཕང་ངེས་པར་རྙེད་པ་ཞིག་དགོས་པ་ཡིན་མོད། འོན་ཀྱང་གསུང་
རབ་ཀྱི་དྲང་ངེས་འབྱེད་པ་ལྟ་བུ་རྒྱལ་བའི་དགོངས་པ་ཕྲ་མོ་ལྟ་སྨོས་ཀྱང་ཅི་དགོས།
དགེ་མི་དགེའི་བླང་དོར་ལྟ་བུ་འཇུག་ངོགས་ཀྱི་གནས་ཤིན་ཏུ་རིག་པ་ལའང་
བདག་གི་བློ་གྲོས་ཀྱི་མིག་ཆེས་ཆེར་གསལ་བར་མ་གྱུར་ལ། ད་དུང་ཡང་རབ་ཏུ་
རྨོངས་པ་མ་རིག་པའི་དགྲ་འདིས་བདག་གི་སྙིང་ཡུན་རིང་དུ་བསྒྲིབས་ནས།, སྔོན་



༡༡o
ཆད་གྲོལ་བའི་སྐབས་མེད་པར་གྱུར་པའི་ཚུལ་འདི་ཐུགས་བརྩེ་བ་ཆེན་པོས་
དགོངས་ལ། སྙིང་གི་མུན་པ་སྟེ་མ་རིག་པ་སྤྱི་དང་ཁྱད་པར་འཁོར་བའི་རྩ་བར་
གྱུར་པའི་བདག་འཛིན་གྱི་མ་རིག་པ་སེལ་བར་མཛོད་ཅིག་ཅེས་པའོ། །གསུམ་པ་
ལ་གསུམ། སྐྱེས་བུ་ཆེན་པོའི་ལམ་དུ་འཇུག་པའི་རྟེན་ཐེག་པ་ཆེན་པོའི་དགེ་བའི་
བཤེས་གཉེན་མཛད་པར་གསོལ་བ་གདབ་པ། རང་བཞིན་གྱི་དོན་རླབས་པོ་ཆེ་
སྒྲུབ་པའི་རྒྱུར་དམིགས་ཏེ་དངོས་བཤམས་ཡིད་སྤྲུལ་གྱི་མཆོད་པ་དབུལ་བ།
བསགས་པའི་དགེ་བ་རྣམས་སྐྱེས་བུ་ཆེན་པོའི་ལམ་འབྲས་བུ་དང་བཅས་པའི་རྒྱུར་
བསྔོ་བའི་སྒོ་ནས་དེ་དག་ལ་སྨོན་ལམ་གྱི་རྣམ་པས་སྒོམ་ཚུལ་བསྟན་པའོ། །དང་པོ་
ནི༑ ༑རྩ་བར། །
རྒྱལ་བ་རྒྱལ་སྲས་སྤྱན་སྔར་རིག་གནས་ལ།།
མང་ཐོས་རྒྱ་མཚོས་སྐྱེ་བ་དུ་མ་རུ།།
ཡང་ཡང་སྦྱངས་པའི་བག་ཆགས་ལེགས་སད་པ།།
འགྲོ་ལ་ལམ་བཟང་མཚོན་པའི་མིག་གཅིག་པུ།།
སྔོན་གྱི་དམ་པ་རྣམས་ཀྱིས་ཡལ་བར་དོར།།
དེ་ཕྱིར་མགོན་དང་བྲལ་བའི་ཕོངས་པ་བདག།
ཕྱོགས་རྣམས་བསླད་པའི་འགྲོན་པོ་བཞིན་གྱུར་པས།།
བརྩེ་ཆེན་ཁྱོད་ཀྱིས་རྗེས་སུ་བཟུང་བའི་དུས།།
་



༡༡༡
ཡང་དང་ཡང་དུ་གུས་པས་བསྟེན་པའི་སྐྱབས།།
བྱམས་པ་བྱམས་པས་འགྲོ་བ་སྒྲོལ་བ་ཁྱོད།།
མྱུར་བ་མྱུར་བར་བྱོན་ནས་བདག་གིས་ནི།།
སྐྱེ་བ་སྐྱེ་བར་ཐེག་མཆོག་བཤེས་གཉེན་མཛོད།།
ཅེས་གསུངས་ཏེ། སྔོན་གྱི་རྒྱལ་བ་དང་རྒྱལ་བའི་སྲས་རྣམས་ཀྱི་སྤྱན་སྔར་རིག་
གནས་ལྔ་ལ་མང་དུ་ཐོས་པ་རྒྱ་མཚོ་སྟེ་རྒྱ་ཆེན་པོས་སྐྱེ་བ་དུ་མར་ཡང་དང་ཡང་དུ་
སྦྱངས་པའི་བག་ཆགས་ལེགས་པར་སད་པ། །འགྲོ་བ་རྣམས་ལ་ལམ་བཟང་པོ་
མཚོན་པ་སྟེ་སྟོན་པའི་མིག་གཅིག་པུ། འཛམ་གླིང་རྒྱན་དྲུག་མཆོག་གཉིས་དང་ཇོ་
བོ་ཡབ་སྲས་ལ་སོགས་པ་སྔོན་གྱི་དམ་པ་རྣམས་ཀྱིས་འདུལ་བར་མ་ནུས་པར་ཡལ་
བར་དོར་བ་དེའི་ཕྱིར། མགོན་སྐྱབས་དང་བྲལ་པའི་ཕོངས་པ་བདག་ཕྱོགས་
རྣམས་བསླད་པ་སྟེ་ལམ་ནོར་ནས་འཁྱམས་པའི་འགྲོན་པོ་གར་འགྲོ་གཏོལ་མེད་པ་ .
བཞིན་དུ། ལམ་དང་ལམ་མ་ཡིན་པའི་དབྱེ་བ་མི་ཤེས་པར་གང་གཏོལ་མེད་དུ་
གྱུར་པས། ཐུགས་བརྩེ་བ་ཆེན་པོ་དང་ལྡན་པ་ཁྱེད་ཀྱིས་རྗེས་སུ་གཟུང་བའི་དུས་
ལ་བབ་པོ། སྔར་ཡང་དང་ཡང་དུ་གུས་པ་ཆེན་པོས་བསྟེན་པའི་སྐྱབས་དམ་པ་
བྱམས་པ་མགོན་པོ་བྱམས་པ་ཆེན་པོས་འགྲོ་བ་རྣམས་སྒྲོལ་བར་མཛད་པ་ཁྱོད་
དུས་མྱུ་བ་མྱུར་བར་བྱོན་ནས། བདག་གི་སྐྱེ་བའི་སྐྱེ་བར་ཐེག་པ་མཆོག་གི་དགེ་
བའི་བཤེས་གཉེན་མཛོད་ཅིག་ཅེས་པའོ། །གཉིས་པ་ནི། རྩ་བར།



༡༡༣
རྟག་ཏུ་བརྩེ་བས་ལུས་ཅན་མཐའ་དག་ལ།།
རྒྱུན་མི་འཆད་པར་གཟིགས་པ་ཁྱེད་དྲུང་དུ།།
གང་གི་ཡོན་ཏན་དྲན་པས་དང་བའི་ཡིད།།
ཉིན་རེ་བཞིན་དུ་སླེབ་པར་བགྱིས་ན་ཡང་།།
གནས་ཀྱིས་བསྐལ་ཞིང་སླར་ཡང་དབེན་པའི་རོ།།
རབ་ཏུ་མྱང་ཕྱིར་ཐག་རིང་གནས་སུ་ནི།།
འཇུག་པར་འདོད་པས་ལུས་ཀྱིས་བགྲོད་མི་ནུས།།
དེས་ན་བསོད་ནམས་ཞིང་གི་དམ་པ་ཁྱོད།།
མཉེས་པར་བགྱི་སླད་ལྷག་བསམ་དག་པ་ཡིས།།
རིན་ཆེན་ས་ལེ་སྦྲུམ་དང་ལྷ་ཡི་དར།།
དགེ་སྦྱོང་རྣམས་ལ་ཐུབ་པས་བསྔགས་པ་ཡི།།
ཆོས་གོས་གསུམ་དང་གསིལ་བྱེད་དྲང་སྲོང་སྣོད།།
གཞན་ཡང་ཏིང་འཛིན་སྨོན་ལམ་གྱིས་སྤྲུལ་པའི།།
བཀོད་ལེགས་ཡིད་འཕྲོག་མཆོད་པ་ནམ་མཁའི་ཁྱོན།།
ཡོངས་སུ་བཀང་སྟེ་རྐང་གཉིས་གཙོ་བོ་ལ།།
ཞེན་མེད་མ་ཆགས་བློ་ཡིས་འབུལ་བར་བགྱི།།
ཞེས་གསུངས་ཏེ། དུས་རྟག་ཏུ་བརྩེ་བ་ཆེན་པོས་ལུས་ཅན་མཐའ་དག་ལ་དུས་རྒྱུན་



༡༡༽
མི་ཆད་པར་གཟིགས་པ་ཁྱོད་ཀྱི་ཞབས་དྲུང་དུ། བྱམས་མགོན་གང་གི་ཡོན་ཏན་
དྲན་པས་དང་བའི་ཡིད་ཉིན་རེ་བཞིན་དུ་སླེབ་པར་བགྱིས་ན་ཡང་། གནས་ཀྱིས་
བསྐལ་བ་སྟེ་ཡུལ་ཐག་རིང་བར་སོང་ཞིང་། སྔར་འོལ་ཁ་ཆོས་ལུང་དང་དྭགས་པོ་
སྨན་ལུང་རྒྱ་སོགས་ཕུར་བཞུགས་ཏེ་དབེན་པའི་རོ་མྱང་མོད། སླར་ཡང་དབེན་
པའི་རོ་རབ་ཏུ་མྱང་བའི་ཕྱིར་ཐག་རིང་པོའི་གནས་རྒྱ་གར་ཤིང་གི་རི་སོགས་སུ་
འཇུག་པ་སྟེ་འགྲོ་བར་འདོད་པས། རྫིང་ཕྱི་དེར་རེ་ཞིག་ལུས་ཀྱིས་བགྲོད་པར་མི་
ནུས་སོ། རྒྱུ་མཚན་དེ་བས་ན་བསོད་ནམས་གསོག་པའི་ཞིང་གི་དམ་པ་ཁྱོད་
ཐུགས་མཉེས་པར་བགྱི་བའི་སླད་དུ། ལྷག་པའི་བསམ་པ་རྣམ་པར་དག་པའི་སྒོ་
ནས་རིན་ཆེན་ས་ལེ་སྦྲུམ་སྟེ་གསེར་དང་ལྷའི་རྫས་དར་དང་། དགེ་སྦྱོང་རྣམས་ལ་
ཉེ་བར་མཁོ་བར་སྟོན་པ་ཐུབ་པའི་དབང་པོས་བསྔགས་པ་མཛད་པའི་རྣམ་སྦྱར་བླ་
གོས་མཐང་གོས་ཏེ་ཆོས་གོས་རྣམ་གསུམ་དང་། བསིལ་བྱེད་དེ་མཁར་བསིལ་
དང་དྲང་སྲོང་སྣོད་ལྷུང་བཟེད་དང་། གཞན་ཡང་ཏིང་ངེ་འཛིན་དང་སྨོན་ལམ་གྱི་
སྟོབས་ཀྱིས་སྤྲུལ་པའི་བཀོད་པ་ལེགས་པ་སྟེ་མཛེས་ཤིང་ཡིད་འཕྲོག་པར་ནུས་པའི་
མཆོད་པ་ནམ་མཁའི་ཁྱོན་ཐམས་ཅད་ཡོངས་སུ་བཀང་སྟེ། རྐང་གཉིས་རྣམས་
ཀྱི་གཙོ་བོ་སྟེ་མཆོག་རྫིང་ཕྱིའི་བྱམས་མགོན་ལ་སེར་སྣའི་ཞེན་པ་མེད་ཅིང་མ་
ཆགས་པའི་བློ་ཡིས་དབུལ་བར་བགྱི་ཞེས་པའོ། གསུམ་པ་ལ་གསུམ། བསགས་
པའི་དགེ་ཚོགས་འགྲོ་བའི་མགོན་སྐྱབས་སུ་གྱུར་པར་བསྔོ་བའི་སྒོ་ནས་ཐེག་ཆེན་



༡༡༤
-
,
སེམས་བསྐྱེད་ཀྱི་དམིགས་རྣམ་སྤྱོད་ཚུལ་བསྟན་པ་རྒྱལ་སྲས་ཀྱི་སྤྱོད་པ་ལ་ཚུལ་
བཞིན་དུ་སློབ་པའི་རྒྱུར་བསྔོ་བའི་སྒོ་ནས་བྱང་སེམས་ཀྱི་ལམ་སྨོན་ལམ་གྱི་རྣམ་
པས་སྒོམ་ཚུལ་བསྟན་པ། སངས་རྒྱས་པའི་ཚེ་འགྲོ་བ་རྣམས་དུས་མྱུར་བར་སྒྲོལ་
ལམ་དུ་དགོད་པའི་རྒྱུར་བསྔོ་བའི་སྒོ་ནས་མཐར་ཐུག་གི་ཡོན་ཏན་སྨོན་ལམ་གྱི་
རྣམ་པས་སྒོམ་ཚུལ་བསྟན་པའོ། །དང་པོ་ནི། རྩ་བར།
དེ་ལས་འོངས་པའི་རབ་དཀར་དགེ་བའི་ཚོགས།།
གང་དེས་སྲིད་པར་ཡུན་རིང་འཁྱམས་པ་ན།།
སྡུག་བསྔལ་བྱེ་བས་མནར་ཞིང་བདེ་བས་ཕོངས།།
མ་ལུས་འགྲོ་བའི་སྐྱབས་སུ་བདག་གྱུར་ཅིག།
ཅེས་གསུངས་ཏེ། བསྟོད་ཅིང་གསོལ་བ་བཏབ་པ་དང་མཆོད་པ་བྱས་པ་དེ་ལས་
འོངས་པའི་རབ་དཀར་དགེ་བའི་ཚོགས་ཇི་སྙེད་ཅིག་མཆིས་པ་གང་ཡིན་པ་དེའི་
མཐུས༑ ༑སྲིད་པར་ཡུན་རིང་དུ་འཁྱམས་པའི་ཚེ་ན་དམྱལ་བ་ལ་སོགས་པའི་སྡུག་
བསྔལ་བྱེ་བ་སྟེ་མཐའ་ཡས་པས་མནར་ཞིང་། ཞི་བདེ་ལ་སོགས་པའི་བདེ་བས་
འཕོངས་པའི་འགྲོ་བ་མ་ལུས་པའི་མགོན་སྐྱབས་སུ་བདག་རྒྱུར་ཅིག་ཅེས་པའོ།
གཉིས་པ་ལ་གཉིས། །སྤྱིར་རྒྱལ་སྲས་ཀྱི་སྤྱོད་པ་ལ་སློབ་པར་སྨོན་ལམ་གདབ་པ།
བྱེ་བྲག་ཏུ་སྐྱེ་འཕགས་ཀྱི་ས་ལ་སློབ་པར་སྨོན་ལམ་གདབ་པའོ། དང་པོ་ལ་གཉིས།
བསམ་པས་གཞན་དོན་ལ་དམིགས་ཀྱང་སྦྱོར་བས་ཐོག་མར་རང་འདུལ་བར་སྨོན་



༡༡༥
ལམ་གདབ་པོ། ནུས་པ་ཐོག་པ་ནས་བསམ་སྦྱོར་གཉིས་ཀས་གཞན་དོན་གཙོ་བོར་
སྒྲུབ་པར་སྨོན་ལམ་གདབ་པའོ། དང་པོ་ལ་བདུན། སྐྱེ་བ་ཐམས་ཅད་དུ་རབ་བྱུང་
གི་རྟེན་རྙེད་ནས་ཐེག་ཆེན་གྱི་རིགས་སད་པར་སྨོན་ལམ་གདབ་པ། རྟེན་དེ་ལ་ཡོན་
ཏན་སྣ་ཚོགས་སྒྲུབ་པར་སྨོན་ལམ་གདབ་པ། དགེ་བའི་བཤེས་གཉེན་མཚན་ཉིད་
དང་ལྡན་པ་ལ་བརྟེན་ནས་ཐོས་སོགས་ཚུལ་བཞིན་དུ་བྱེད་པར་སྨོན་ལམ་གདབ་པ།
ཡོངས་སུ་དག་པའི་འཁོར་ཕུན་སུམ་ཚོགས་པ་དང་ལྡན་པར་སྨོན་ལམ་གདབ་པ།
ཚོགས་པའི་ཆོས་སྤྱོད་ཀྱི་བགེགས་སུ་འགྱུར་བའི་སྡིག་པའི་གྲོགས་པོ་དང་མི་ཕྲད་
པར་སྨོན་ལམ་གདབ་པ། བདུད་ཀྱི་ལས་སུ་གྱུར་པའི་བར་གཅོད་ནམ་ཡང་མི་
འབྱུང་བར་སྨོན་ལམ་གདབ་པ། བྱང་ཆུབ་ཀྱི་སྤྱོད་པའི་རྗེས་སུ་མཐུན་པའི་རྐྱེན་
ཚང་བར་སྨོན་ལམ་གདབ་པའོ། དང་པོ་ནི། རྩ་བར།
འཇིག་རྟེན་འདྲེན་པའི་གོ་འཕང་དམ་པ་ལ།།
རེག་པར་མ་གྱུར་སྐྱེ་བ་ཐམས་ཅད་དུ།།
ཚངས་སྤྱོད་ཡོངས་སུ་དག་པའི་རབ་བྱུང་རྟེན།།
རྙེད་ནས་ཐེག་མཆོག་རིགས་ནི་སད་པར་ཤོག།
ཅེས་གསུངས་ཏེ། འཇིག་རྟེན་གྱི་འདྲེན་པ་སྟེ་བདེ་བར་གཤེགས་པའི་གོ་འཕང་
དམ་པ་ལ་རེག་པ་སྟེ་ཐོབ་པར་མ་གྱུར་པའི་སྐྱེ་བ་ཐམས་ཅད་དུ་ཚངས་པར་སྤྱོད་པ་
ཡོངས་སུ་དག་པའི་རབ་བྱུང་གི་རྟེན་ཁྱད་པར་ཅན་རྙེད་ནས། ཐེག་པ་མཆོག་གི་



༡༡༦
རིགས་ཀྱི་ནུས་པ་སད་ཅིང་རྒྱས་པར་ཤོག་ཅིག་ཅེས་པའོ། གཉིས་པ་ནི། རྩ་བར།
་ བཟོད་ལྡན་དྲང་ཞིང་གྱ་གྱུ་མེད་པ་དང་།།
མ་ཞུམ་སྙིང་སྟོབས་ཤུགས་དྲག་དད་པ་དང་།།
གུས་དང་རྟག་ཏུ་སྦྱོར་བའི་བརྩོན་འགྲུས་དང་།།
རྣམ་དཔྱོད་ཤེས་རབ་ཕུལ་བྱུང་ཐོབ་པར་ཤོག།
ཅེས་གསུངས་ཏེ། སྐྱེ་བ་ཐམས་ཅད་དུ་གནོད་བྱེད་དང་ཆོས་ཟབ་མོ་ལ་བཟོད་པ་
དང་ལྡན་ལ། དྲང་ཞིང་སྟེ་སེམས་ཅན་ལ་ལྷག་པའི་བསམ་པས་གནས་ཤིང་། རྒྱ་
གྱུ་སྟེ་རྙེད་བསྐུར་ལ་ཆགས་པའི་དབང་གིས་རང་གི་ཉེས་པ་ཐམས་ཀྱི་མི་མངོན་ ་
པར་བྱེད་པའི་གཡོ་དང་རང་ལ་ཡོན་ཏན་མེད་བཞིན་དུ་ཡོད་པ་ལྟར་སྟོན་པའི་སྒྱུ་
གཉིས་ཀ་མེད་པ་དང་། མ་ཞུམ་པ་སྟེ་བྱང་སེམས་ཀྱི་སྤྱོད་པ་རླབས་པོ་ཆེ་གང་ལ་
ཡང་བདག་གིས་མི་ནུས་སྙམ་པའི་ཞུམ་པ་གཏན་ནས་མི་སྐྱེ་ཞིང་དགའ་སྤྲོ་ཐུགས་
དྲག་པོས་འཇུག་པའི་སྙིང་སྟོབས་དང་། ཐེག་ཆེན་གྱི་ལམ་འབྲས་སོགས་ལ་
དམིགས་པའི་ཤུགས་དྲག་པོའི་དད་པ་དང༌། གུས་དང་རྟག་ཏུ་སྦྱོར་བ་སྟེ་ཤུགས་
་ དྲག་པ་དང་རྒྱུན་ཆགས་པའི་བརྩོན་འགྲུས་གཉིས་དང་། ཆོས་རབ་ཏུ་རྣམ་པར་
དཔྱོད་པའི་ཤེས་རབ་ཕུལ་དུ་བྱུང་བ་ཐོབ་པར་ཤོག་ཅིག་ཅེས་པའོ། །གསུམ་པ་ནི།
རྩ་བར།
རྒྱལ་བའི་དགོངས་པ་རྣམ་དག་རིགས་སྟོབས་ཀྱིས།།



༡༡༧
ཇི་བཞིན་རྙེད་ནས་རང་གིས་དགོངས་པ་ལྟར།།
བརྩེ་བས་དྲངས་པའི་ཐམས་མཁས་སྤྱོད་པ་ཡིས།།
གཞན་ལ་སྟོན་ལ་མཁས་པའི་མཐར་སོན་པའི།།
བཤེས་གཉེན་བསྟེན་ནས་མང་ཐོས་རྒྱ་མཚོ་ལ།།
རིང་དུ་སྦྱངས་པས་ཐེ་ཚོམ་ཀུན་བཅད་ནས།།
ཐོས་པའི་དོན་རྣམས་ཚུལ་བཞིན་བསྒྲུབས་པ་ཡིས།།
བདེ་བར་གཤེགས་རྣམས་མཉེས་པར་བྱེད་པར་ཤོག།
ཅེས་གསུངས་ཏེ། སྐྱེ་བ་ཐམས་ཅད་དུ་རྒྱལ་བའི་དགོངས་པ་རྣམ་པར་དག་པའི་
རིགས་པ་བཞིའི་སྟོབས་ཀྱིས་ཇི་ལྟ་བ་བཞིན་དུ་རྙེད་ནས། རང་གིས་ཇི་ལྟར་
དགོངས་པ་ལྟར་ཐུགས་བརྩེ་བ་ཆེན་པོས་ཉེ་བར་དྲངས་པའི་ཐབས་ལ་མཁས་པའི་
སྤྱོད་པ་བཟང་པོས། གདུལ་བྱ་གཞན་ལ་སྟོན་པ་ལ་མཁས་པའི་མཐར་སོན་པའི་
དགེ་བའི་བཤེས་གཉེན་ལ་བསྟེན་ནས་བཀའ་དང་བསྟན་བཅོས་མང་དུ་ཐོས་པ་རྒྱ་
མཚོ་སྟེ་རྒྱ་ཆེན་པོ་ལ་ཡུན་རིང་དུ་སྦྱངས་པའི་མཐུས། གསུང་རབ་ཀྱི་དོན་ལ་ཐེ་
ཚོམ་གྱི་སྒྲོ་འདོགས་ཀུན་བཅད་ནས། ཐོས་པའི་དོན་རྣམས་ཚུལ་བཞིན་དུ་
བསྒྲུབས་པ་སྟེ་ཉམས་སུ་བླངས་པས་བདེ་བར་གཤེགས་པ་རྣམས་ཐུགས་མཉེས་
པར་བྱེད་པར་ཤོག་ཅིག་ཅེས་པའོ། །བཞི་པ་ནི། རྩ་བར། །
ཐུབ་པས་བཅས་པའི་མཚམས་ལས་མི་འདའ་ཞིང་།།



༡༡༨
རྒྱལ་བའི་གདུང་འཚོབ་དགེ་བའི་བཤེས་ལ་གུས།། ་
དབང་པོ་རབ་རྣོ་ལོག་སྒྲུབ་སྐྱོན་དང་བྲལ།།
ཡོངས་སུ་དག་པའི་འཁོར་དང་ལྡན་པར་ཤོག།
ཅེས་གསུངས་ཏེ། སྐྱེ་བ་ཐམས་ཅད་དུ་ཐུབ་པའི་དབང་པོས་ཇི་ལྟར་བཅས་པ་
མཛད་པའི་མཚམས་ལས་མི་འདའ་ཞིང་། རྒྱལ་བའི་གདུང་འཚོབ་སྟེ་ལུང་རྟོགས་
ཀྱི་བསྟན་པའི་རྒྱུན་མ་ཆད་པར་འཛིན་པའི་དགེ་བའི་བཤེས་གཉེན་ལ་གུས་པ་ཆེ་
བ་དང་། དད་སོགས་དབང་པོ་ལྔ་རབ་ཏུ་རྣོ་བ་དང་སྒོ་གསུམ་གྱི་བྱ་བ་རྣམས་ལོག་
པར་སྒྲུབ་པར་བྱེད་པའི་སྐྱོན་དང་བྲལ་བ་ཡོངས་སུ་དག་པའི་འཁོར་ཕུན་སུམ་
ཚོགས་པ་དང་ལྡན་པར་ཤོག་ཅིག་ཅེས་པའོ། །ལྔ་པ་ནི། རྩ་བར།
ནག་པོའི་ཕྱོགས་ཀྱིས་ཡིད་ནི་བསྐྱོད་པ་ཡིས།།
ཚོགས་པའི་ཆོས་སྤྱོད་དགའ་སྟོན་མྱོང་བའི་འགེགས།།
བདུད་ཀྱི་གཉེན་དུ་གྱུར་པའི་སྡིག་གྲོགས་དང་།།
སྐད་ཅིག་ཙམ་ཡང་ཕྲད་པར་མ་གྱུར་ཅིག།
ཅེས་གསུངས་ཏེ། སྐྱེ་བ་ཐམས་ཅད་དུ་ནག་པོའི་ཕྱོགས་སུ་གཏོགས་པའི་བདུད་
རིགས་ཀྱིས་ཡིད་བསྐྱོད་པ་སྟེ་བསྐུལ་བའི་དབང་གིས། དཔོན་སློབ་ཚོགས་པའི་
ཆོས་སྤྱོད་དེ་འཆད་ཉན་གྱི་དགའ་སྟོན་མྱོང་བའི་གེགས་བྱེད་པ་བདུད་ཀྱི་གཉེན་དུ་
གྱུར་བའི་སྡིག་པའི་གྲོགས་པོ་རྣམས་དང་སྐད་ཅིག་ཙམ་ཡང་ཕྲད་པར་མ་གྱུར་ཅིག་



༡༡༩
ཐུབ་དབང་རྗེས་སུ་གུས་པས་སློབ་པའི་ཚེ།།
རླབས་ཆེན་སྤྱོད་པ་རྫོགས་པར་བྱེད་པའི་གེགས།།
སྐལ་བ་ངན་པའི་རྗེས་འགྲོ་བདུད་ཀྱི་ལས།།
བར་དུ་གཅོད་པའི་མིང་ཡང་མེད་པར་ཤོག།
ཅེས་གསུངས་ཏེ། སྐྱེ་བ་ཐམས་ཅད་དུ་སྔོན་ཐུབ་པའི་དབང་པོས་བྱང་སེམས་ཀྱི་
སྤྱོད་པ་ལ་ཇི་ལྟར་བསླབ་པ་དེའི་རྗེས་སུ་གུས་པས་སློབ་པར་བྱེད་པའི་ཚེ། བྱང་ །
སེམས་ཀྱི་སྤྱོད་པ་རླབས་པོ་ཆེ་རྫོགས་པར་བྱེད་པའི་གེགས་སུ་གྱུར་བ། རང་སྐལ་
བ་ངན་པའི་རྗེས་སུ་འགྲོ་བའི་བདུད་ཀྱི་ལས་ཡུམ་གྱི་མདོ་ནས་བཤད་པའི་སྦྱོར་
བའི་སྐྱོན་བཞི་བཅུ་རྩ་དྲུག་ལྟ་བུ་བར་དུ་གཅོད་པའི་མིང་ཙམ་ཡང་མེད་པར་ཤོག་
ཅིག་ཅེས་པའོ། །བདུན་པ་ནི། རྩ་བར།་
གང་དང་ལྡན་ནི་དམ་པ་དགའ་བྱེད་པ།། །
དགེ་སྦྱོང་རྒྱུན་དུ་འདྲེན་པས་བསྔགས་པ་ཡི།། .
བྱང་ཆུབ་སྤྱོད་པའི་རྗེས་སུ་མཐུན་པའི་རྐྱེན།།
མ་ལུས་ཐོགས་པ་མེད་པར་འགྲུབ་པར་ཤོག།
ཅེས་གསུངས་ཏེ། གང་དང་ལྡན་ན་སྐྱེས་བུ་དམ་པ་རྣམས་ཐུགས་དགའ་བར་བྱེད་
པ་དགེ་སྦྱོང་གི་རྒྱན་དུ་འདྲེན་པ་བཅོམ་ལྡན་འདས་ཀྱིས་བསྔགས་པ་མཛད་པའི་



༡༣༠
དད་ལྡན་གཡོ་མེད་ནང་ཉུང་དང་། བརྩོན་འགྲུས་ཤེས་རབ་འདོད་ཆུང་དང་།
ཆོག་ཤེས་གསོ་སླ་གང་སླ་དང་། །སྦྱང་དང་མཛེས་དང་དྲོང་རིག་དང་། །སྐྱེས་བུ་
དམ་ཆོས་མཁས་རྟགས་དང་། །བཟོད་དང་ངེས་དང་གྱ་ནོམ་ཡིན། །ཞེས་ཉན་ས་
ནས་གསུངས་པའི་དགེ་སྦྱོང་གི་རྒྱན་བཅུ་བདུན་ལྟ་བུ། བྱང་ཆུབ་ཀྱི་སྤྱོད་པའི་རྗེས་
མཐུན་པའི་རྐྱེན་མ་ལུས་པ་ཐོགས་པ་མེད་པར་འགྲུབ་པར་ཤོག་ཅིག་ཅེས་པའོ།
གཉིས་པ་ནི། རྩ་བར། །
བྱང་ཆུབ་སྤྱོད་ཚེ་གདུལ་བྱའི་གནས་ཀུན་ཀྱང་།།
རྣམ་དག་བསླབ་པས་བསྡམས་པའི་རབ་བྱུང་ལ།།
འགོད་ཅིང་དེ་ལ་འོས་པའི་ཡོ་བྱད་རྣམས།།
བསམས་པ་ཙམ་གྱིས་མ་ལུས་སྩོལ་བར་ཤོག།
དེང་ནས་བརྩམས་ཏེ་ཚེ་རབས་ཐམས་ཅད་དུ།།
ལུས་ངག་ཡིད་ཀྱིས་རྩོམ་པ་གང་བགྱིས་པ།།
དེ་དག་ཐམས་ཅད་མཐའ་ཡས་འགྲོ་བ་ལ།། .
གནས་སྐབས་ཀུན་ཏུ་ཕན་པའི་རྒྱུར་གྱུར་ཅིག།
བུ་སྡུག་ཤི་བའི་དུས་ཀྱི་མ་བཞིན་དུ།།
སྡུག་བསྔལ་ཀུན་གྱིས་མནར་བའི་འགྲོ་བ་ཀུན།།
རྟག་ཏུ་ཡིད་ལ་གཅག་པའི་བརྩེ་བ་ཡིས།།



༡༢༡
་ བདོག་པ་ཐམས་ཅད་དེ་ལ་གཏོང་བར་ཤོག།
ཅེས་གསུངས་ཏེ། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ལ་སློབ་པའི་ཚེ།
གདུལ་བར་བྱ་བའི་གནས་ཀུན་ཏེ་ཐམས་ཅད་ཀྱང་རྣམ་པར་དག་པའི་ཚུལ་ཁྲིམས་
ཀྱི་བསླབ་པས་ལུས་ངག་གི་ཉེས་སྤྱོད་ལེགས་པར་བསྡམས་པའི་རབ་འབྱུང་ལ་
འགོད་ཅིང་། རབ་བྱུང་དེ་ལ་འོས་པའི་ཡོ་བྱད་རྣམ་སྦྱར་བླ་གོས་མཐང་གོས་
དང་༑ ༑གདིང་བ་ལྷུང་བཟེད་ཚུ་ཚགས་རྣམས་༩ ་ད་པར་མི་དགོས་པར་བསམ་
པ་ཙམ་གྱིས་མ་ལུས་པར་རྙེད་ནས་སྩོལ་བར་ཤོག་ཅཔ།་ཅེས་པ་དང༌། དུས་དེང་
ནས་བརྩམས་ཏེ་ཚེ་རབས་ཐམས་ཅད་དུ་ལུས་དང་ངག་དང་ཡིད་ཀྱིས་རྩོམ་པ་སྟེ་
བྱ་བ་གང་བགྱིས་པ་དེ་དག་ཐམས་ཅད། མཐའ་ཡས་པའི་འགྲོ་བ་རྣམས་ལ་རེས་
འགའ་ཙམ་མ་ཡིན་པར་གནས་སྐབས་ཀུན་ཏུ་ཕན་པ་འགྲུབ་པའི་རྒྱུར་གྱུར་ཅིག་
ཅེས་པ་དང༌། བུ་སྡུག་པ་ཤི་བའི་དུས་ཀྱི་མ་ཇི་ལྟ་བ་བཞིན་དུ་སྲིད་པའི་སྡུག་བསྔལ་
ཀུན་གྱིས་མནར་བའི་འགྲོ་བ་ཀུན་དུས་རྟག་ཏུ་ཡིད་ལ་གཅགས་པ་སྟེ་བསམ་པའི་
བརྩེ་བ་ཆེན་པོའི་དབང་གིས། ལུས་དང་ལོངས་སྤྱོད་དང་དུས་གསུམ་གྱི་དགེ་བ་ལ་
སོགས་པ་བདོག་པ་སྟེ་ཡོད་པའི་དངོས་པོ་ཐམས་ཅད་དེ་རྣམས་ལ་གཏོང་བར་ཤོག་
ཅིག་ཅེས་པའོ། །གཉིས་པ་ལ་གཉིས། མོས་སྤྱོད་ཀྱི་ས་ལ་སློབ་པའི་ཚེ་ཡོན་ཏན་
སྣ་ཚོགས་འཐོབ་པར་སྨོན་ལམ་གདབ་པ། འཕགས་པའི་ས་ལ་སློབ་པའི་ཚེ་ཤེས་
བྱའི་གནས་ལ་མཁྱེན་པ་ཐོགས་མེད་དུ་འཇུག་པར་སྨོན་ལམ་གདབ་པའོ། །དང་



༡༣༣
པོ་ནི། རྩ་བར། །
མོས་སྤྱོད་ས་ཡི་དྲི་མ་སྦྱོང་བ་ན།།
འདས་དང་མ་འོངས་ད་ལྟར་བྱུང་བ་ཡི། །
ཚུལ་རོལ་མཐོང་བའི་རྒྱལ་སྲས་ནང་ན་བདག།
གསེར་གྱི་ས་འཛིན་དབུས་ན་ལྷུན་པོ་བཞིན།།
སྤྱན་དང་མངོན་ཤེས་མང་དུ་ཐོས་པ་སོགས།།
ཡོན་ཏན་ཀུན་གྱིས་རབ་ཏུ་མཐོ་བ་དང༌།།
བྱིས་པའི་རྒུད་པ་ཀུན་ལས་འདས་གྱུར་ཏེ།།
གཞན་དྲིང་མི་འཇོག་སྤོབས་པ་ཐོབ་པར་ཤོག།
ཅེས་གསུངས་ཏེ། དེ་ཁོ་ན་ཉིད་ལ་མོས་པ་ཡིད་ལ་བྱེད་པས་སྤྱོད་པའི་སའི་སྙིང་
པོའི་བསམ་པ་དང་མཐའ་གཉིས་སུ་མེད་པའི་ཤེས་རབ་དང་བྱང་ཆུབ་ཀྱི་སེམས་
ལ་སོགས་པའི་ལམ་གྱི་མི་མཐུན་ཕྱོགས་སུ་གྱུར་བའི་དྲི་མ་སྦྱོང་བར་བྱེད་པ་ན།
འདས་པ་དང་མ་འོངས་པ་དང་ད་ལྟར་བྱུང་བའི་ཚུ་རོལ་མཐོང་བ་སྟེ་སོ་སོ་སྐྱེ་ ་
བོའི་རྒྱལ་སྲས་རྣམས་ཀྱི་ནང་ན་བདག་ནི། གསེར་གྱིས་ས་འཛིན་ཏེ་རི་བོ་བདུན་
གྱི་དབུས་ན་རིའི་རྒྱལ་པོ་ལྷུན་པོ་བཞིན་དུ། སྤྱན་དང་པོ་གཉིས་དང་མངོན་ཤེས་
དང་པོ་ལྔ་དང་གཞུང་ལུགས་མང་དུ་ཐོས་པའི་ཤེས་རབ་དང་། སོགས་སྒྲས་
བསྡུས་པ་གསུང་རབ་ཀྱི་ཚིག་དོན་མི་བརྗེད་པར་འཛིན་པའི་གཟུངས་ལ་སོགས་པ་



༡༢༣
ཡོན་ཏན་ཀུན་གྱིས་རབ་ཏུ་མཐོ་བ་དང༌། མི་ཁོམ་པར་སྐྱེ་བ་ད་ང་བག་མེད་པར་
སྤྱོད་པ་དང་ལོག་པར་ཞུགས་པ་དང་། སྒྲིབ་པ་ཤེས་ཆེ་བ་ལ་སོགས་པ་བྱིས་པའི་
རྒུད་པ་ཀུན་ལས་ལོག་པར་གྱུར་ཏེ། གཞན་དྲིང་མི་འཇོག་པ་སྟེ་གཞན་ལ་རག་མ་
ལས་པ་རང་སྟོབས་ཀྱིས་ཆོས་རྣམས་ཀྱི་ཚིག་དོན་ཐོགས་པ་མེད་པར་འཆད་ནུས་
པའི་སྤོབས་པ་ཕུན་སུམ་ཚོགས་པ་ཐོབ་པར་ཤོག་ཅིག་ཅེས་པའོ། །གཉིས་པ་ནི།
རྩ་བར། །
རྒྱལ་སྲས་འཕགས་པའི་ས་ལ་སློབ་པ་ན།།
སར་གནས་དཔའ་བོ་དུས་གསུམ་ཐམས་ཅད་དུ།།
ཡོངས་སུ་གཤེགས་པ་རྣམས་ཀྱི་ཁྲོད་ན་བདག།
བྱ་ལམ་བགྲོད་ལ་འདབ་བཟང་དབང་པོ་བཞིན།།
རྒྱལ་སྲས་གཞན་གྱིས་དཔག་པར་དཀའ་བ་ཡི།།
ཤིན་ཏུ་རྒྱ་ཆེའི་ཤེས་བྱའི་གནས་རྣམས་ལ།།
དྲི་མེད་མཁྱེན་པ་ཐོགས་པ་མེད་འཇུག་ཅིང་།།
རླབས་ཆེན་སྤྱོད་པའི་གཏེར་དུ་འགྱུར་བར་ཤོག།
ཅེས་གསུངས་ཏེ། རྒྱལ་སྲས་ཏེ་བྱང་སེམས་འཕགས་པའི་ས་རབ་ཏུ་དགའ་བ་ལ་
སོགས་པ་ལ་སློབ་པར་བྱེད་ན། ས་དེ་དང་དེར་གནས་པའི་རྒྱལ་སྲས་དཔའ་བོ་
འདས་མ་འོངས་ད་ལྟར་གྱི་དུས་གསུམ་པོ་ཐམས་ཅད་དུ་ཡོངས་སུ་གཤེགས་པ་སྟེ་



༡༢༤
བྱོན་ཟིན་པ་དང༌། འབྱོན་པར་འགྱུར་བ་དང་། བྱོན་ནས་བཞུགས་པ་རྣམས་ཀྱི་
ཁྲོད་ན་བདག་ནི། བྱ་ལམ་སྟེ་ནམ་མཁའ་བགྲོད་པ་ལ་འདབ་བཟང་དབང་པོ་སྟེ་
མཁའ་ལྡིང་བཞིན་དུ། རྒྱལ་བའི་སྲས་པོ་གཞན་གྱིས་ཚད་དཔག་པར་དཀའ་བའི་
ཤིན་ཏུ་རྒྱ་ཆེ་བའི་ཤེས་བྱའི་གནས་རྣམས་ལ་དྲི་མ་མེད་པའི་མཁྱེན་པ་ཐོགས་པ་
མེད་པར་འཇུག་པར་བྱེད་ཅིང་། ， རླབས་ཆེན་སྤྱོད་པ་སྟེ་རྒྱལ་སྲས་ཀྱི་སྤྱོད་པ་
རླབས་པོ་ཆེའི་གཏེར་ཏེ། འབྱུང་གནས་སུ་འགྱུར་བར་ཤོག་ཅིག་ཅེས་པའོ།
གསུམ་པ་ནི། རྩ་བར། །
དེ་ལྟར་སྤྱད་པའི་འབྲས་བུ་གྲུབ་པ་ན།།
དུས་གསུམ་རྒྱལ་བ་རྣམས་ཀྱི་སྐུ་དང་ཞིང་།།
འཁོར་དང་མཛད་པ་སྐུ་ཚེ་སྨོན་ལམ་རྣམས།།
གང་ཡིན་གཅིག་ཏུ་བསྡོམས་པ་དེ་དག་ཀུན།། .
ཐབས་མཁས་སྤྱོད་པས་ཡོངས་སུ་རྫོགས་གྱུར་ནས།།
རིང་ནས་ཡིད་ལ་བརྣགས་པའི་འགྲོ་བ་འདི།།
དམ་ཆོས་བདུད་རྩིའི་ཆར་ཆེན་ཕབ་པ་ཡིས།།
སྐད་ཅིག་གཅིག་ལ་བདག་གིས་སྒྲོལ་བར་ཤོག།
ཅེས་གསུངས་ཏེ། གོང་དུ་སྨོས་པ་དེ་ལྟར་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སྦྱང་
བའི་འབྲས་བུ་མཐར་ཐུག་གྲུབ་པ་ན། དུས་གསུམ་གྱི་རྒྱལ་བ་རྣམས་ཀྱི་སྐུའི་ཡོན་



༡༣༥
ཏན་དང་། , ཞིང་གི་འབྱོན་པ་དང་། འཁོར་གྱི་གྲངས་དང༌། མཛད་པ་འཕྲིན་
ལས་དང་། སྐུ་ཚེའི་ཚད་དང་། སྔོན་གྱི་སྨོན་ལམ་རྣམས་གང་ཡིན་པ་གཅིག་ཏུ་
བསྡོམས་པ་དེ་དག་ཀུན་ཏེ་ཐམས་ཅད་ལ་མཁས་པའི་སྤྱོད་པས་ཡོངས་སུ་རྫོགས་
པར་གྱུར་ནས། དུས་ཡུན་རིང་པོ་ཞིག་ནས་སྒྲོལ་ལམ་དུ་འགོད་པར་ཡིད་ལ་
བརྣགས་པ་སྟེ་བསམ་པའི་འགྲོ་འདི་རྣམས། དམ་པའི་ཆོས་ཀྱི་བདུད་རྩིའི་ཆར་ .
ཆེན་པོ་ཕབ་པས་དུས་སྐད་ཅིག་མ་གཅིག་ལ་བདག་གིས་སྒྲོལ་བར་ཤོག་ཅིག་ཅེས་
པའོ༑ ༑གསུམ་པ་ནི། ལྷ་དང་བཅས་པ་འཇིག་རྟེན་ཀུན་གྱི་སྐྱབས་གཅིག་པུ།
ཞེས་པ་ནས། དགེ་ལེགས་སུ་གྱུར་ཅིག །ཅེས་གསུངས་ཏེ། བྱམས་བསྟོད་འདི་ལ་
ཚངས་པའི་ཅོད་པན་ཞེས་པའི་མཚན་རྗེ་བཙུན་འཇམ་པའི་དབྱངས་ཀྱིས་སྩལ་
བ་ཡིན་པར་སྣང་ལ། མཚན་དེ་ལྟར་སྩལ་པའི་རྒྱུ་མཚན་ཡོད་དེ། སྙན་དངགས་
ཀྱི་རྒྱན་བཟང་པོས་ཚངས་པའི་སྒྲ་དབྱངས་ཀྱང་ཟིལ་གྱིས་གནོན་ནུས་པས། །
ཚངས་པས་ཀྱང་ཁེངས་པ་དང་བྲལ་ནས་སྤྱི་གཙུག་གིས་བཀུར་བར་འོས་པའི་
ཕྱིར་རོ། །གཞན་རྣམས་གོ་བར་སླའོ། །འདིར་སྨྲས་པ། ཐུགས་རྗེ་བསྐུལ་བའི་
གསོལ་འདེབས་ཚ་ཟེར་གྱིས། །བྱམས་མགོན་བྱིན་རླབས་གངས་ཆེན་ཞུ་བ་ལས།
རྗེས་འཇུག་གདུལ་བྱའི་ཞིང་སར་འབེབས་མཛད་པའི། །འཇམ་མགོན་བླ་མའི་
མཛད་འཕྲིན་འདི་ཀོ་མཚར། །ཚིག་འགྲེལ་བརྩམས་པའི་རྣམ་དཀར་དགེ་བའི་
མཐུས། །འགྲོ་ཀུན་དུས་མཐའི་རྒུད་པས་མ་མནར་བར། །རྫོགས་ལྡན་དུས་བཞིན་



༡༢༦
ཆོས་ལ་ལོངས་སྤྱོད་དེ། །སྤང་རྟོགས་ཡོན་ཏན་མྱུར མཐར་ཕྱིན་ཤོག །ཐུབ་
བསྟན་སྙིང་པོ་འཇམ་མགོན་ཙོང་ཁ་པའི། །ཆོས་ཚུལ་ཕྱོགས་དུས་ཀུན་ཏུ་རབ་
རྒྱས་ཏེ། །དེ་ཉིད་བཤད་སྒྲུབ་གཉིས་ཀྱིས་འཛིན་མཛད་པའི། །མཁས་མང་
ཚོགས་ཀྱིས་ས་སྟེང་ཁྱབ་གྱུར་ཅིག །བདག་ཀྱང་ཚེ་འདི་འདི་ཡི་ལུས་སེམས་ལ།
གནོད་པའི་རྐྱེན་ཀུན་ཀུན་ནས་ཞི་གྱུར་ཏེ། །ཡིད་ལ་གང་བསམ་བསམ་བཞིན་
འགྲུབ་པ་དང་། །བཤད་སྒྲུབ་དམ་ཆོས་ཆོས་བཞིན་བྱེད་པར་ཤོག །ནམ་ཞིག་ལྔ་
པའི་ལམ་དུ་སོང་མ་ཐག །གནས་མཆོག་ཡིད་དགའ་ཆོས་འཛིན་དེར་སྐྱེས་ཏེ།
མི་ཕམ་འཇམ་དཔལ་སྙིང་པོའི་གསེར་ཞལོ་མཆོག །མངོན་དུ་གྱུར་བའི་དགའ་
སྟོན་མྱོང་གྱུར་ཅིག། ཅེས་བྱམས་བསྟོད་ཚངས་པའི་ཅོད་པན་གྱི་དགོངས་འགྲེལ་
ལམ་མཆོག་གསལ་བྱེད་ཅེས་བྱ་བ་དེ་ནི། ཁལ་ཁ་ཁུ་རེ་ཆེན་མོའི་གྲྭ་རིགས་བློ་ལྡན་མང་དུ་ ་
ཐོས་པ་དཀའ་བཅུ་པ་བློ་བཟང་འཕྲིན་ལས་ཀྱིས་བྱམས་བསྟོད་འདིའི་དགོངས་དོན་སྐྱེས་བུ་
གསུམ་གྱི་ལམ་དང་སྦྱར་པའི་འགྲེལ་པ་འདི་ལྟ་བུ་ཞིག་དགོས་ཞེས་ཡང་ཡང་བསྐུལ་བའི་
ངོར༑ ༑ རྗེ་བླ་མའི་གསུང་རབ་ལ་དད་པ་ཅུང་ཟད་རྙེད་པའི་༧སྤྲང་བཙུན་ངག་དབང་དཔལ་
ལྡན་གྱིས་སྦྱར་བོ་འདིས་ཀྱང་འགྲོ་བ་ཀུན་བྱམས་མགོན་འཇམ་དཔལ་སྙིང་པོས་དགྱེས་
བཞིན་རྗེས་སུ་འཛིན་པའི་རྒྱུར་གྱུར་ཅིག། སརྦམངྒལཾ།། །། །



༄༅། །མཁས་གྲུབ་ཐམས་ཅད་མཁྱེན་པས་མཛད་པའི་དཔལ་
ལྡན་ས་གསུམ་མའི་རྩ་གཞུང་གི་འགྲེལ་མཛད་མཁས་པའི་དབང་པོ་
པཎ་ཆེན་བློ་བཟང་ཆོས་རྒྱན་གྱི་རྣམ་པ་ཐར་པ་མདོར་བསྡུས་
བཞུགས་སོ།།
༄༅། །པཎ་ཆེན་བློ་བཟང་ཆོས་རྒྱན་ནི་གཙང་རོང་མཚམས་ལྷན་དྲུག་རུས་ནི་
སྦའི་རིགས་ཡབ་དཔོན་ཚང་ཀུན་དགའ་དཔལ་འབྱོར། ཡུམ་མཚོ་ལྕམ་གཉིས་ཀྱི་
སྲས་སུ་རབ་བྱུང་བཅུ་པའི་མེ་ཡོས་སྤྱི་ལོ་ ༡༥༦༧ ལོ་ལ་འཁྲུངས། དགུང་ལོ་ལྔ་
ནས་ཀློག་བསླབ་དང་འཛིན་སྐྱོར་སོགས་གནང་། དགུང་ལོ་བཅུ་གསུམ་ཐོག་དབེན་
དགོན་གྱི་ཆོས་གྲར་བཞུགས། གཞུང་ཆེན་བཀའ་པོད་ལྔར་གསན་སྦྱོང་མཛད།
མཁས་གྲུབ་སངས་རྒྱས་ཡེ་ཤེས་ཀྱི་དྲུང་དུ་རབ་བྱུང་སྡོམ་པ་བཞེས། མཚན་བློ་
བཟང་ཆོས་རྒྱན་དུ་གསོལ། དགུང་ལོ་བཅུ་བཞི་ལ་སློབ་གཉེར་ཆེད་བཀྲས་ལྷུན་དུ་
ཕེབས། དགུང་ལོ་ཉེར་གཉིས་ཐོག་པཎ་ཆེན་དམ་ཆོས་ཡར་འཕེལ་གྱི་མདུན་ནས་
བསྙེན་རྫོགས་ཀྱི་སྡོམ་པ་བཞེས། དགུང་ལོ་ཉེར་བདུན་ལ་ཆོས་གྲྭ་གངས་ཅན་ཆོས་
འཕེལ་གྱི་ཁྲིར་བཞུགས། དགུང་ལོ་སུམ་ཅུའི་སྐབས་བཀྲས་ལྷུན་དགོན་གྱི་ཁྲིར་
ཕེབས་ནས་དགོན་དེར་ལོ་ལྟར་ཆོ་འཕྲུལ་སྨོན་ལམ་ཆེན་མོ་ཚུགས་རྒྱུའི་སྲོལ་གཏོད།
སྔགས་གྲྭའི་གཙུག་ལག་ཁང་རྟེན་དང་བརྟེན་པར་བཅས་པ་བཞེངས། དགུང་ལོ་སོ་
བཞི་ལ་འབྲས་སྤུངས་སུ་བྱོན་ནས་རྒྱལ་བ་ཡོན་ཏན་རྒྱ་མཚོར་བསྙེན་རྫོགས་ཀྱི་སྡོམ་



(XI)
པ་གནང་། དགུང་ལོ་བཞི་བཅུ་ལོར་བཀྲས་ལྷུན་རྒྱུད་པ་གྲ་ཚང་གསར་འཛུགས་
མཛད། དགུང་ལོ་ཞེ་གཅིག་ཐོག་རྒྱལ་དབང་ལྔ་པ་བློ་བཟང་རྒྱ་མཚོའི་གཙུག་ཕུད་
བཞེས༑ དགུང་ལོ་ཞེ་བརྒྱད་ལ་ཕེབས་སྐབས་སེ་བྲས་གཉིས་ཀྱི་སེང་ཁྲིར་འཁོད་
ནས་ལྷ་ས་སྨོན་ལམ་གྱི་གྲལ་དབུ་ཡུན་རིང་མཛད། དགུང་ལོ་ང་བརྒྱད་ལོ་སོག་
དམག་དཔུང་ཆེན་བྱང་རྒྱབ་ཏུ་འབྱོར་བས་རིན་སྤུངས་ཆོས་རྒྱལ་ནས་རྗེ་ཉིད་
ཆིངས་རྒྱག་པར་འགྲོ་དགོས་བཀའ་ནན་ཕེབས་པ་ལྟར་རོང་པོ་འདམ་གྱི་བར་
ཕེབས་ཀྱང་དོན་འབྲས་མ་བྱུང་བར་རེ་ཞིག་འབྲས་སྤུངས་སུ་སྐུ་མཚམས་ལ་
བཞུགས། དེའི་སྐབས་སོག་དམག་གློ་བུར་དུ་རྒྱུགས་ནས་མི་བརྒྱ་ཕྲག་བསད་པ་
གསན་ནས་སྐུ་མཚམས་ཧར་འདོན་གནང་སྟེ་དན་འབག་བར་ཕེབས་ནས་སོག་པོའི་
དཔོན་པོ་ལྷ་བཙུན་ལ་རྒྱུ་དངོས་ཕངས་མེད་ཀྱི་གསོལ་རས་ཐོག་ཞུ་ནན་གནང་ནས་
དམག་མི་འབུམ་དུ་ཉེ་བར་སྲོག་ལས་སྐྱབས། དགུང་ལོ་དོན་གཉིས་ལོ་གོ་ཤྲི་བསྟན་
འཛིན་ཆོས་རྒྱལ་གྱིས་བོད་དུ་འབྱོར་ནས་དེའི་ཕྱི་ལོ་གཙང་པ་རྒྱལ་པོ་ཕམ་པར་ ་
བྱས། དགུང་ལོ་དོན་ལྔ་ལོར་དབེན་དགོན་གཙུག་ལག་ཁང་ཀ་ཆེན་ཉི་ཤུ་རྩ་ལྔའི་
རྒྱ་ཁྱོན་གསར་བཞེངས་ཟླ་བ་བདུན་ནང་ལེགས་པར་གྲུབ། ཁོང་གིས་བཀྲས་ལྷུན་
དགེ་འདུན་རེར་ལོ་རེ་ནས་འབྲུ་ཁལ་བརྒྱད་རེའི་ཕོགས་ཐོབ་སྩལ། དུས་ཁོར་དང་
གཞན་ཡང་རིས་མེད་ཀྱི་དགོན་སྡེ་ཁག་དང་། མདོ་སྔགས་ཀྱི་ཆོས་ཀྱི་འཁོར་ལོ་
བསྐོར་ནས་མཐར་དགུང་ལོ་གོ་དྲུག་ཆུ་སྟག་སྤྱི་ལོ་ ༡༦༦༣ ལ་སྐུ་གཤེགས།། །། །



༡༢༧
༄༅། །དཔལྡན་ས་གསུམ་མའི་ཊཱིཀ་ཚིག་དོན་གསལ་བ་
་ བཞུགས་སོ།
༄༅། །ན་མོ་གུ་རུ་མཉཛུ་གྷོ་ཥཱ་ཡ། འཇམ་དབྱངས་མཁྱེན་བརྩེའི་པད་ཚལ་
ལས་འོངས་པའི། །བློ་བཟང་རྒྱལ་བ་གཉིས་པའི་འདབ་སྟོང་ཅན། །རྨད་བྱུང་གྲཌ་
པའི་དྲི་བསུང་འབུམ་འཕྲོ་བ། །གང་དེའི་ཞབས་ཟུང་སྤྱི་བོའི་རྒྱན་དུ་བསྟེན། །
མཐའ་ཡས་རྒྱལ་བའི་ཡབ་གཅིག་འཇམ་དཔལ་དབྱངས། །མ་རུངས་གདུལ་
དཀའ་འདུལ་ཕྱིར་གཤིན་རྗེའི་གཤེད། །ངུར་སྨྲིག་གར་གྱིས་རྣམ་རོལ་ཙོང་ཁ་པ།
དབྱེར་མེད་ཞབས་ཀྱི་པདྨོར་གུས་བཏུད་ནས། །མགོན་དེའི་རྣམ་ཐར་ཡིད་འཕྲོག་
རིན་ཆེན་ཕྲེང་། །སྲས་ཀྱི་ཐུ་བོ་མཁས་གྲུབ་ཆེན་པོ་ཡི། །སྡེབས་ལེགས་ཚིག་གི་
'མ་དུ་མཛེས་མཛད་པ། །ལེགས་པར་བཤད་ཀྱི་རྩེ་གཅིག་གུས་པས་ཉོན། །
འདིར་རྒྱལ་བ་ཐམས་ཅད་ཀྱི་མཁྱེན་བརྩེའི་ཅོད་པན་གང་གི་དབུ་ལ་རྣམ་པར་
འཕོས་པ་ལྔ་བརྒྱ་པ་རྣམས་ཀྱི་གཙུག་གི་ནོར་བུར་གྱུར་ཅིང་། རྗེ་བཙུན་འཇམ་
པའི་དབྱངས་ཀྱི་གསུང་གི་བདུད་རྩི་ངོམས་པ་མེད་པར་དངོས་སུ་གསོལ་བའི་ཚུལ་
བསྟན་པས། རྒྱལ་བའི་གསུང་རབ་མཐའ་དག་ལ་ལྐོག་ཏུ་མ་གྱུར་པའི་སྤྱན་མངའ་



༡༣༨
བ༑ ༑དཀྱིལ་འཁོར་གྱི་བདག་པོ་ཉིད་ཀྱིས་ཆོས་ཀྱི་རྒྱལ་སྲིད་ལ་དབང་བསྐུར་བ་ ་
བདག་ཅག་གི་དཔལ་ལྡན་བླ་མ་དམ་པ་ཐམས་ཅད་མཁྱེན་པ་ཙོང་ཁ་པ་ཆེན་པོའི་
རྣམ་པར་ཐར་པའི་སྒོ་ནས་གསོལ་བ་འདེབས་པ་རྗེ་བླ་མ་ཉིད་ཀྱི་སྲས་ཀྱི་ཐུ་བོ་
མཁས་གྲུབ་ཐམས་ཅད་མཁྱེན་པས་མཛད་པའི་དཔལ་ལྡན་ས་གསུམ་མར་གྲགས་
པ་ནི། གང་བཤད་པར་བྱ་བའི་ཆོས་ཡིན་ནོ། །དེས་ན་འདི་ལ་གསུམ། སྔོན་དུ་ཇི་
ལྟར་བྱ་བ། གསོལ་བ་འདེབས་ཚུལ་དང་། རྩོམ་པ་མཐར་ཕྱིན་པའི་ཚུལ་ལོ། །
དང་པོ་ནི། ན་མོ་གུ་རུ་བུདྡྷ་ཞེས་པ་ནས། རྗེས་སུ་བཟུང་དུ་གསོལ། ཞེས་པའི་
བར་གྱི་འཆད་དེ། དེ་ཡི་དོན་ནི། མཁས་གྲུབ་ཐམས་ཅད་མཁྱེན་པས་ས་གསུམ་
མ་རྩོམ་པའི་ཐོག་མར་སངས་རྒྱས་བྱང་སེམས་ལ་ཕྱག་མཛད་པ་ལ་ཆོས་ཅན།།
དགོས་པ་ཡོད་དེ། བདག་ཉིད་དམ་པའི་སྤྱོད་པ་དང་མཐུན་པར་བསྟན་པ་དང་།
རྩོམ་པ་མཐར་ཕྱིན་པར་བྱ་བའི་ཆེད་ཡིན་པའི་ཕྱིར། དེས་ན་གཞུང་འདིས་མཆོད་
བརྗོད་དངོས་སུ་བསྟན་ནས། རྩོམ་པར་དམ་བཅའ་ཤུགས་ལ་བསྟན་པ་ཡིན་ཅིང་།
དེ་ལྟར་བསྟན་པ་ལ་ཆོས་ཅན། དགོས་པ་ཡོད་དེ། རྩོམ་པར་མཐར་ཕྱིན་པའི་ཆེད་
ཡིན་པའི་ཕྱིར། གཉིས་པ་ལ་གཉིས། ” གསོལ་བ་འདེབས་ཚུལ་དངོས་དང་།
གསོལ་བ་བཏབ་ནས་འདོད་པའི་དོན་ལ་སྨོན་པ་བྱ་ཚུལ་ལོ། །དང་པོ་ལ་གཉིས།
མདོར་བསྟན་པ་དང་། རྒྱས་པར་བཤད་པའོ། །དང་པོ་ལ་གཉིས། ཚིག་དོན་



༡༢༩
རྩ་བ་ལས། དཔལ་ལྡན་ས་གསུམ་འགྲོ་བའི་མིག་གཅིག་པུ།།
ཐར་འདོད་ཡོངས་ཀྱི་བླ་ན་མེད་པའི་མགོན།།
རྒྱལ་བ་ཀུན་ལས་ལྷག་པའི་ཐུགས་རྗེ་ཅན།།
ཟླ་མེད་བླ་མ་མཆོག་ལ་གསོལ་བ་འདེབས།།
མཁས་གྲུབ་ཐམས་ཅད་མཁྱེན་པ་ཆོས་ཅན། ཁྱོད་ཀྱིས་རྗེ་བཙུན་བླ་མ་ཙོང་ཁ་པ་
ཆེན་པོའི་ཡོན་ཏན་ལེགས་པར་བསམས་པའི་སྒོ་ནས་གསོལ་བ་འདེབས་ཚུལ་ཡོད་
དེ༑ ༑རྗེ་བཙུན་བླ་མ་དེ་ཉིད་གཉིས་སུ་མེད་པའི་ཡེ་ཤེས་ཟུང་འཇུག་གི་དཔལ་
དང་ལྡན་ཞིང་། ས་འོག་ས་སྟེང་ས་བླ་གསུམ་ན་གནས་པའི་སྐལ་ལྡན་གྱི་འགྲོ་བ་
རྣམས་ཀྱི་བླང་དོར་ཕྱིན་ཅི་མ་ལོག་པར་སྟོན་པ་ལ་མིག་གཅིག་པུ་ལྟ་བུར་གྱུར་
ཅིང་༑ ༑ཐར་པ་དང་ཐམས་ཅད་མཁྱེན་པ་ཐོབ་པར་འདོད་པའི་འགྲོ་བ་ཡོངས་ཀྱི་
སྐྱབས་མགོན་བླ་ན་མེད་པར་གྱུར་པ་དང་། ཁྱད་པར་སྙིགས་དུས་ཀྱི་འགྲོ་བ་དུས་
གསུམ་གྱི་རྒྱལ་བ་ཀུན་ལས་ལྷག་པའི་ཐུགས་རྗེ་ཆེན་པོ་ཅན་གྱི་འགྲན་ཟླ་མེད་པའི་
བླ་མ་མཆོག་ཏུ་ཆོས་ཀྱི་རྗེས་སུ་འབྲངས་པའི་ཚད་མས་རྟོགས་པར་བྱས་ཏེ་གསོལ་
བ་འདེབས་པ་ཡིན་པའི་ཕྱིར། གཉིས་པ་ནི། ཁོ་ན་རེ་རྗེ་བཙུན་ཙོང་ཁ་པ་རྒྱལ་བ་
ཀུན་ལས་ལྷག་པའི་ཐུགས་རྗེ་ཅན་ཡིན་པའི་ཆ་ནས་བསྟོད་པ་འདི་ཧ་ཅང་མི་
རིགས་སོ་ཞེ་ན། བསྟོད་པ་མཛད་པ་པོ་ཆོས་ཅན། ཁྱོད་ཀྱིས་རྗེ་བླ་མ་རྒྱལ་བ་ཀུ་
ལས་ལྷག་པའི་སྒོ་ནས་བསྟོད་པ་ལ་མི་རིགས་པ་མེད་པར་ཐལ། རྗེ་བླ་མ་དེ་ཊོ



༡༣༠
ཀྱི་མཚན་ཉིད་དང་ལྡན་པའི་རྡོ་རྗེ་སློབ་དཔོན་གང་ཞིག། རྡོ་རྗེ་སློབ་མའི་བསོད་
ནམས་ཀྱི་ཞིང་དུ་ཕྱོགས་བཅུའི་སངས་རྒྱས་ཐམས་ཅད་ལས་ཀྱང་རང་གི་རྡོ་རྗེ་
སློབ་དཔོན་ལྷག་པར་རྡོ་རྗེ་འཆང་གིས་གསུངས་པའི་ཕྱིར། ཕྱི་མ་དེར་ཐལ། རིམ་
ལྔ་ལས། འདི་ནི་རང་བྱུང་བཅོམ་ལྡན་འདས། །ལྷག་པའི་ལྷ་ནི་གཅིག་པུ་ཉིད། །
མན་ངག་རབ་ཏུ་སྟེར་བའི་ཕྱིར། །རྡོ་རྗེ་སློབ་དཔོན་དེ་བས་ལྷག །ཅེས་གསུངས་
པའི་ཕྱིར་དང་། ཨ་བྷི་དྷ་ནའི་རྒྱུད་ལས་ཀྱང་། དྲིན་དང་ལྡན་པའི་བླ་མ་དེ། ་
ལག་པའི་མཐིལ་ལམ་སྙིང་གི་དཀྱིལ། །ལུས་ཀྱི་ཆ་ཤས་གར་བསྒོམས་ཀྱང་། །
སངས་རྒྱས་སྟོང་གི་བྱིན་རླབས་ཀྱང་། །གང་ཟག་དེ་ཡིས་སྡུད་པར་བྱེད། ཅེས་
གསུངས་པའི་ཕྱིར། རྗེ་བླ་མ་མཁས་གྲུབ་ཐམས་ཅད་མཁྱེན་པའི་རྡོ་རྗེ་སློབ་དཔོན་
ཡིན་པས། རྒྱལ་བ་ཀུན་ལས་ལྷག་པའི་ཐུགས་རྗེ་ཅན་ཞེས་གསུངས་པ་ལ་མི་
རིགས་པ་མེད་མོད། རྗེ་བླ་མའི་ཞབས་མ་ཟིན་པའི་གདུལ་བྱ་རྣམས་ཀྱི་ངོར་རྒྱལ་
བ་ཀུན་ལས་ལྷག་པ་མི་འགྲུབ་ལ། དེའི་ཕྱིར་རྒྱལ་བ་ཀུན་ལས་ལྷག་པའི་ཐུགས་རྗེ་
ཅན་ཞེས་བརྗོད་པ་ཡང་མི་རིགས་སོ་ཞེ་ན། རྗེ་བླ་མ་ཆོས་ཅན། སྙིགས་མའི་དུས་
འདིར་རྒྱལ་བ་ཀུན་ལས་ལྷག་པའི་ཐུགས་རྗེ་ཅན་ཡིན་པར་ཐལ། སྙིགས་མའི་ངང་
ཚུལ་མཚོ་ལྟར་བརྡོལ་བས་རྒྱལ་བ་སྲས་བཅས་གཞན་གྱིས་འདུལ་བར་མ་ནུས་
པར་ཞིང་གཞན་དུ་གཤེགས་ཏེ། དམུས་ལོང་ལོང་ཁྲིད་མེད་པར་ཉམ་ང་བའི་
ཕྱོགས་སུ་རྒྱུ་བ་ལྟ་བུའི་སྙིགས་དུས་ཀྱི་འགྲོ་བ་ཕྱིན་ཅི་ལོག་ཏུ་ཞུགས་པ་རྣམས་



༡༣༡
འདྲེན་པའི་ཕྱིར་དུ་བསམ་བཞིན་ལེགས་པར་བྱོན་ནས། རྒྱལ་བའི་བསྟན་པ་ལ་མ་
རྟོགས་པ་དང་། ལོག་པར་རྟོག་པ་དང་ཐེ་ཚོམ་གྱི་དྲི་མ་རྣམས་བསལ་ནས་མདོ་ ་
སྔགོས་ཀྱི་ལམ་གྱི་གནད་ཐམས་ཅད་གང་ཟག་གཅིག་འཚང་རྒྱ་བའི་ཆ་རྐྱེན་དུ་
རིགས་པ་དྲི་མ་མེད་པའི་སྒོ་ནས་འདོམས་པའི་སེང་གེའི་སྒྲ་དབྱངས་བསྒྲགས་ཏེ།
བསྟན་པ་རིན་པོ་ཆེ་ཉིན་མོ་ལྟར་གསལ་བར་མཛད་པ་ཡིན་པའི་ཕྱིར། དེ་སྐད་དུ་
ཡང་ལམ་རིམ་ལས། དེང་དུས་རྣལ་འབྱོར་བརྩོན་རྣམས་ཐོས་པ་ཉུང་། །མང་
ཐོས་ཉམས་ལེན་གནད་ལ་མི་མཁས་ཤིང་། །ཕལ་ཆེར་གསུང་རབ་བལྟ་ལ་ཕྱོགས་
རེའི་མིག །ལུང་དོན་རིགས་པས་འབྱེད་པའི་མཐུ་མེད་པས། །བསྟན་པའི་གནད་
རྣམས་རྫོགས་པའི་གདམས་པ་མཆོག །མཁས་པ་དགྱེས་པའི་ལམ་དང་བྲལ་
མཐོང་ནས། །ཤིང་རྟ་ཆེན་པོའི་ལམ་འདི་བཤད་པ་ལ། །བདག་གི་ཡིད་ནི་ཀུན་
ནས་སྤྲོ་བར་གྱུར། ཅེས་པ་དང་། ལེགས་བཤད་སྙིང་པོ་ལས་ཀྱང་། ལེགས་
བཤད་གཏེར་གྱུར་དེ་ཡི་གསུང་རབ་དོན། །སྨྲ་བའི་ཁྱུ་མཆོག་ཀླུ་སྒྲུབ་ཐོགས་མེད་
ཀྱིས༑ ༑ལེགས་པར་བཀྲལ་བའི་ཚུལ་གཉིས་ཤིང་རྟའི་སྲོལ། །ཇི་བཞིན་འཆད་
པའང་འདི་ལས་གཞན་ན་གང་། །རླབས་ཆེན་སྤྱོད་ལ་རིང་ནས་ཞུགས་པ་ཡིས། །
རྒྱལ་སྲས་རིག་གནས་ཀུན་ལ་མཁས་པས་ཀྱང་། །ཤིན་ཏུ་དཔག་དཀའ་ཟབ་དང་
རྒྱ་ཆེའི་གནས། །ཇི་བཞིན་རྙེད་ནས་ཚུལ་བཞིན་འདྲིས་བྱས་པས། །ཏིང་འཛིན་
ཤེས་རབ་ཚུལ་ཁྲིམས་ཡོངས་དག་པའི། །དགའ་སྟོན་ཆེན་པོས་ཡིད་རབ་ཚིམ་



༡༢
གྱུར་ནས། །རེས་འགོའི་རྒྱལ་ལ་དམིགས་པའི་དད་པ་རྒྱས། །སྐབས་འགར་ཤིང་
རྟ་ཆེན་པོའི་བཀའ་དྲིན་དྲན། །གཞན་ཚེ་མཁས་པའི་བཤེས་ལ་གུས་པ་དང་། །
ཉམ་ཆུང་འགྲོ་ལ་སྙིང་ནས་བརྩེ་བ་དང༌། །བསྟན་པ་རིན་ཆེན་རིང་དུ་གནས་
འདོད་པ། །འདི་གསུམ་ཕན་ཚུན་འགྲན་བཞིན་འཕེལ་བར་གྱུར། །དེ་ཚེ་རིང་ནས་
ཉམས་པའི་རྟོགས་དཀའི་གནས། །གང་གིས་བཙལ་བས་བརྙེད་པའི་རིགས་པའི་
ལམ༑ - ༑དེ་ཡི་རྣམ་འཕྲུལ་ཨེ་མ་ཧོ་ངོ་མཚར་ཞེས། །གཅིག་པུར་གནས་ཀྱང་
དགའ་བའི་ཅ་ཅོ་འཆོར། །དེ་འདྲ་དེ་ལ་སྨྲ་བའི་ཟླ་བ་ཡིས། །འདི་ནི་ཤེས་རབ་
མཆོག་གི་བསམ་གཏན་པ། །ཚུལ་ཁྲིམས་དག་པའི་མགོ་ལ་འདུག་པ་པོ། །རྒྱལ་
བའི་གདུང་འཚོབ་ངེས་དོན་རྙེད་པ་ཞེས། །བསྟོད་པའི་འཕྲེང་བས་ཡང་དང་ཡང་
དུ་བསྔགས། ཞེས་གསུངས་པའི་ཕྱིར། གཉིས་པ་རྒྱས་པར་བཤད་པ་ལ་གསུམ།
སྔོན་བྱུང་གི་མཛད་པ་བསྟན་པ། མ་འོངས་པའི་མཛད་པ་བསྟན་པ། ་ ད་ལྟར་བའི་
མཛད་པ་བསྟན་པའོ། །དང་པོ་ནི།
རྩ་བ་ལས། རྒྱལ་བའི་སྤྱན་སྔར་བྱང་ཆུབ་སྤྱོད་པ་བླངས།།
དགའ་ལྡན་གནས་སུ་འཇམ་དཔལ་སྙིང་པོར་གྲགས།།
ཁ་བ་ཅན་འདིར་བློ་བཟང་གྲགས་པའི་དཔལ།།
རྒྱལ་སྲས་ཐུ་བོ་ཁྱོད་ལ་གསོལ་བ་འདེབས།།
རྗེ་བླ་མ་ཆོས་ཅན། སྐུ་ཚེ་མང་པོའི་སྔ་རོལ་ནས་བྱང་སེམས་ཀྱི་སྤྱོད་པ་ཡོངས་སུ་



༡༽༣
རྫོགས་པར་མཛད་པ་ཡིན་ཏེ། བསྐལ་པ་གྲངས་མེད་པའི་ཡོང་ཆེས་གྲངས་མེད་
པའི་སྔ་རོལ་དུ་རྗེ་བཙུན་འཇམ་པའི་དབྱངས་ཀྱི་སྲས་ཀྱི་ཐུ་བོར་གྱུར་ཅིང་། དེའི་
ཚེ་རྒྱལ་བ་དབང་པོའི་ཏོག་གི་སྤྱན་སྔར་མ་དག་པའི་ཞིང་རྣམས་སུ་ཟབ་མོ་དབུ་
མའི་ལྟ་བ་དང་འབྲེལ་བའི་རྡོ་རྗེ་ཐེག་པའི་ལམ་རྒྱས་པར་བྱེད་པའི་སྨོན་པ་མཛད་
ཅིང་༑ ༑ཁྱད་པར་ཞིང་འདིར་རྒྱལ་བ་ཤཱཀྱ་ཐུབ་པ་འཇིག་རྟེན་དུ་བྱོན་པའི་དུས་
སུ་པདྨའི་ངང་ཚུལ་དུ་གྱུར་ནས་རྒྱལ་བ་དེའི་སྤྱན་སྔར་བྱང་ཆུབ་ཀྱི་སྤྱོད་པ་ལེགས་
པར་བླང་པའི་ཚུལ་བསྟན་པ་ཡིན་པའི་ཕྱིར། དེས་ན་འདིས་ཐུབ་དབང་གི་སྤྱན་
སྔར་བྱང་ཆུབ་ཏུ་ཐུགས་བསྐྱེད་ཚུལ་དངོས་སུ་བསྟན་པའི་ཤུགས་ལ། རྒྱལ་བ་
དབང་པོའི་ཏོག་གི་སྤྱན་སྔར་ཐུགས་དམ་བཅས་ཚུལ་ཡང་བསྟན་ལ། དེའི་ཕྱིར་
རྣམ་དག་གངས་རི་མ་ཡང་གཞུང་འདི་ལས་འཕྲོས་པར་རིག་པར་བྱའོ། །གཉིས་
་ པ་ནི། རྗེ་བླ་མ་ཆོས་ཅན། སྐུ་ཚེ་ཕྱི་མ་རྣམས་སུ་ཡང་སེམས་ཅན་གྱི་དོན་དུ་
མཁས་པ་དང་གྲུབ་པའི་ཚུལ་གྱིས་རྣམ་པར་རོལ་པ་ཡིན་ཏེ། ཆོས་སྐུ་ལས་མ་
གཡོས་བཞིན་དུ་དགའ་ལྡན་གྱི་གནས་སུ་རྗེ་བཙུན་གྱི་སྲས་ཀྱི་ཐུ་བོ་འཇམ་དཔལ་
སྙིང་པོ་ཞེས་བྱ་བའི་ཚུལ་བཟུང་ནས་བཞུགས་པར་གྲགས་ཤིང་། རིང་པོར་མི་
ཐོགས་པར་ངོ་མཚར་རྨད་བྱུང་བཀོད་པའི་ཞིང་དུ་བདེ་གཤེགས་སེང་གེའི་ང་རོའི་
སྐུར༑ ༑འཚང་རྒྱ་བའི་མཛད་པ་སྟོན་པ་ཡིན་པའི་ཕྱིར། དེ་ལྟར་ཡང་གསང་བའི་
་བདག་པོས། བློ་བཟང་གྲགས་པ་འགྲན་ཟླ་ཀུན་དང་བྲལ། །ཤཱཀྱའི་རྒྱལ་པོ་དྲུང་དུ་



༡༣༤
ཐུགས་མཆོག་བསྐྱེད། །ཞིང་འདིར་མདོ་དང་སྔགས་ཀྱི་གཞུང་ལུགས་སྤེལ། །འདི་ .
ནས་འཕོས་ཏེ་དགའ་ལྡན་གནས་སུ་འགྲོ། །འཇམ་དཔལ་སྙིང་པོ་བྱམས་པའི་སྲས་
མཆོག་དེ། །མྱུར་དུ་སངས་རྒྱས་སེང་གེའི་ང་རོར་འགྱུར། ཞེས་པ་དང་། པདྨ་
བཀའ་ཆེམས་ལས་ཀྱང་། འཇམ་དཔལ་སྤྲུལ་པ་གདུལ་བྱ་བསྟན་པའི་དཔལ། །
མདོ་སྔགས་བསྟན་འཛིན་བློ་བཟང་གྲགས་པ་འབྱུང་། །ཞིང་འདིར་འདས་ནས་
བྱམས་པའི་དྲུང་དུ་འགྲོ། ཞེས་གསུངས་པའི་ཕྱིར། གསུམ་པ་ལ་གཉིས། མདོར་
བསྟན་པ་དང་། རྒྱས་པར་བཤད་པའོ། །དང་པོ་ནི། རྗེ་བླ་མ་ཆོས་ཅན། དུས་
གསུམ་གྱི་རྒྱལ་བའི་སྲས་ཀྱི་ཐུ་བོའི་ཚུལ་བཟུང་ནས་གོ་འཕང་དམ་པར་གཤེགས་
ཀྱང་༑་༑སླར་ཡང་བརྩེ་བའི་དབང་གིས་ཁ་བ་ཅན་འདིར་མ་དག་པའི་འགྲོ་བའི་
དོན་མཛད་པ་ཡིན་ཏེ། མཚན་བརྗོད་པར་དཀའ་བ་བློ་བཟང་གྲགས་པའི་དཔལ་
ཞེས་བྱ་བའི་གསུམ་ལྡན་རྡོ་རྗེ་འཛིན་པའི་སྐུར་བསྟན་པ་ཡིན་པའི་ཕྱིར། གཉིས་པ་ ་
ལ་གཉིས། རབ་ཏུ་མ་བྱུང་བའི་མཛད་པ་དང་། རབ་ཏུ་བྱུང་བའི་མཛད་པའོ།།
. དང་པོ་ནི། རྩ་བ་ལས།
རྒྱ་ཆེན་བསོད་ནམས་སྨིན་པའི་མཐུ་ལྡན་པས།།
གསུང་རབ་ཀློག་དང་ལེགས་སྦྱར་སྒྲ་ལ་སོགས།། ་.
བརྡ་སྤྲོད་གཙུག་ལག་མ་བསླབས་ཐུགས་སུ་ཆུད།
. ཡོད་ཏན་ལྷུན་རྫོགས་ཁྱོད་ལ་གསོལ་བ་འདེབས།།



༡༣༥
ཁྱོད་སྐུའི་ཉིན་བྱེད་ཡུམ་གྱི་ཆུ་འཛིན་ལས།།
གསལ་བར་བྱོན་ཚེ་སྲིད་པའི་ཕུན་ཚོགས་ལ།།
ཀུན་ནས་སྲིད་པའི་གློག་གི་རོལ་རྩེད་དང་།།
ནམ་ཡང་འགྲོགས་པ་སྤངས་ལ་གསོལ་བ་འདེབས།།
རྗེ་བླ་མ་ཆོས་ཅན། ཀླུ་འབུམ་དགེ་དང་ཤིང་ས་ཨ་ཆོས་གཉིས་ཀྱི་སྲས་ཀྱི་ཚུལ་
བཟུང་མ་ཐག་བྱིས་པའི་གནས་སྐབས་ནས་ཀྱང་། གསུང་རབ་ཀློག་པ་དང་ལེགས་
སྦྱར་གྱི་སྒྲ་ལ་སོགས་པ་སྡེབ་སྦྱོར་དང༌། ཡི་གེ་དང་བརྡ་སྤྲོད་ཀྱི་གཙུག་ལག་སྟེ་
གཞུང་རྣམས་མ་བསླབས་པར་ཐུགས་སུ་ཆུད་པ་ཡིན་ཏེ། ཚེ་རབས་མང་པོར་
བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་གོམས་པ་སྨིན་པའི་མཐུ་དང་ལྡན་
པས་ཡོན་ཏན་དེ་རྣམས་རང་རྒྱུད་ལ་ལྷུན་གྲུབ་ཏུ་རྫོགས་པ་ཡིན་པའི་ཕྱིར། དེ་
ནས་ལོ་གསུམ་པ་ལ་གཞོལ་བ་ནི། ཀརྨ་པ་རོལ་པའི་རྡོ་རྗེ་ལས་ཡོངས་རྫོགས་དགེ་
བསྙེན་གྱི་སྡོམ་པ་བཞེས་ཏེ། ཀུན་དགའ་སྙིང་པོ་ཞེས་བྱ་བར་མཚན་གསོལ་བ་ཡིན་
ལ༑ ༑དེའི་ཚེ་དེའི་གནས་སྐབས་ཀྱི་ཀུན་དགའ་སྙིང་པོ་དེ་ཆོས་ཅན། འཆིང་བ་
ཀུན་ལྡན་གྱི་བྱིས་པའི་སྤྱོད་པ་ལས་ཡང་དག་པར་འདས་པ་ཡིན་ཏེ། ཁྱོད་སྐུའི་
ཉིན་བྱེད་ཡུམ་གྱི་མངལ་གྱི་ཆུ་འཛིན་ཏེ་སྤྲིན་རུམ་ལས་གསལ་བར་བྱོན་པ་སྟེ་
འཁྲུངས་མ་ཐག་ནས་སྲིད་པའི་ཕུན་སུམ་ཚོགས་པའི་དཔལ་འབྱོར་ལ་ཡིད་ཀུན་
ནས་སྲེད་ཅིང་ཞེན་པའི་གློག་གི་རོལ་རྩེད་དང་དུས་ནམ་ཡང་འགྲོགས་པ་སྤངས་པ་



༡༣༦
ཡིན་པའི་ཕྱིར། གཉིས་པ་ལ་གཉིས། བསྟན་པའི་རྩ་བ་སོ་སོར་ཐར་པའི་སྒོར་
རབ་ཏུ་བྱུང་ཚུལ་དང༌། རྟེན་དེ་ལ་ཡོན་ཏན་བརྙེས་ཚུལ་ལོ། །དང་པོ་ནི།
རྩ་བ་ལས། གཞོན་ནུ་ཉིད་ནས་རྒྱལ་བོའི་བརྟུལ་ཞུགས་ཀུན།།
མ་སྨད་ཚུལ་ཁྲིམས་མཆོག་གིས་ལེགས་བསྡམས་ཤིང་།།
སྐྱེ་བ་ཀུན་ཏུ་གཅིག་ཏུ་བག་ཡོད་ལ།། །
གོམས་པའི་མཐུ་ལྡན་ཁྱོད་ལ་གསོལ་བ་འདེབས།།
རྗེ་བླ་མ་ཆོས་ཅན། གཞོན་ནུའི་གནས་སྐབས་ཉིད་ནས་ཀྱང་རྒྱལ་བས་རྗེས་སུ་
གནང་བའི་བརྟུལ་ཞུགས་ཀུན་ཅུང་ཟད་ཀྱང་མ་སྨད་པ་སྟེ་མ་བཏང་བ་ཡིན་ཏེ།
དགུང་ལོ་བདུན་པ་ལ་བབས་པའི་ཚེ་མཁན་པོ་དོན་གྲུབ་རིན་ཆེན་དང་། སློབ་
དཔོན་གཞོན་ནུ་བྱང་ཆུབ་གཉིས་ལས་དགེ་ཚུལ་གྱི་སྡོམ་ལ་ལེགས་པར་བླངས་ཏེ།
སྒོ་གསུམ་སྤང་བྱ་བཅུ་སྤོང་བའི་ཚུལ་ཁྲིམས་མཆོག་གིས་ལེགས་པར་བསྡམས་
ཤིང་༑ ༑སྐུ་སྐྱེ་བ་སྔ་མ་ཀུན་ཏུ་བག་ཡོད་ལ་གཡེལ་བ་མེད་པར་རྩེ་གཅིག་ཏུ་
གོམས་པའི་གོམས་པ་མཐུ་དང་ལྡན་པ་ཡིན་པའི་ཕྱིར། དུས་དེ་དག་གི་ཚེ་ཡང་།
ཕྱག་ན་རྡོ་རྗེ་གཏུམ་པོ་དང་། ཇོ་བོ་རྗེ་དཔལ་ལྡན་ཨ་ཏི་ཤའི་ཞལ་ཡང་དང་ཡང་
དུ་གཟིགས་ཤིང་བྱིན་གྱིས་བརླབས་པའི་སྣང་བ་དངོས་དང་རྨི་ལམ་ཅི་རིགས་པར་
ཡང་ཡང་འོང་བ་ཞིག་ཡོད་པར་འདུག །གཉིས་པ་ཡོན་ཏན་བརྙེས་ཚུལ་ལ་བཞི།
མཁས་པའི་ཡོན་ཏན། བཙུན་པའི་ཡོན་ཏན། བཟང་བའི་ཡོན་ཏན། རྨད་དུ་བྱུང་



༡༣༧ .
བའི་ཡོན་ཏན་གཞན་བརྙེས་ཚུལ་ལོ། །དང་པོ་ལ་གཉིས། མང་དུ་ཐོས་པ་ཇི་ལྟར་
བཙལ་བ། ཤིང་རྟ་ཆེན་པོ་གཉིས་ཀྱི་དགོངས་པ་ཇི་བཞིན་དུ་རྟོགས་ནས་ཞབས་
ཀྱིས་རེག་པའི་རྡུལ་ཙམ་ཡང་ལྷ་དང་བཅས་པའི་འགྲོ་བའི་མཆོད་རྟེན་དུ་གྱུར་
ཚུལ་ལོ། །དང་པོ་ནི།
རྩ་བ་ལས། རྒྱལ་བའི་གསུང་རབ་ཀུན་གྱི་ཚིག་དོན་ལ།།
ཐོགས་པ་མེད་པར་འཇུག་པའི་རྣམ་དཔྱོད་ཀྱིས།།
རྟག་ཏུ་ལེགས་བཤད་འཚོལ་བ་ལྷུར་བླངས་པས།།
རྒྱ་ཆེན་མཁྱེན་པའི་གཏེར་ལ་གསོལ་བ་འདེབས།། -
དེ་ལྟར་རབ་ཏུ་བྱུང་ནས་དགུང་ལོ་བཅུ་དྲུག་པའི་ཚེ་འབྲི་གུང་པའི་འབུལ་སྡུད་
དང་འགྲོགས་ཏེ་དབུས་གཙང་དུ་ཕེབས་ནས། བླ་མ་རྗེ་བཙུན་རེད་མདའ་བ་དང་
སྔགས་འཆང་ཁྱུང་པོ་ལྷས་པ་ལ་སོགས་པའི་མཁས་གྲུབ་ཀྱི་བླ་མ་དུ་མའི་སྤྱན་སྔར་
རྟག་ཏུ་ལེགས་པར་བཤད་པའི་ཚོལ་བ་ལྷུར་བླངས་པས་རིང་པོ་མ་ལོན་པར་རྒྱ་
ཆེན་པོའི་མཁྱེན་པའི་གཏེར་དུ་གྱུར་པ་ཡིན་ཏེ། ་རྒྱལ་བའི་གསུང་རབ་ཀུན་གྱི་
ཚིག་དང་དོན་གྱི་ཆ་ལ་བདག་ཉིད་ཆེན་པོ་འདིའི་རྣམ་དཔྱོད་ཀྱི་འཇུག་པ་ཐོགས་
པ་མེད་པར་ཞུགས་པ་ཡིན་པའི་ཕྱིར། འོ་ན། རྒྱལ་བའི་གསུང་རབ་རྣམས་ཇི་ལྟ་
བ་བཞིན་གཟིགས་ན། གཟིགས་ཚུལ་ཇི་ལྟ་བུ་ཞེ་ན། རྩ་བ་ལས།.
ཚིག་ཕྲེང་ཝུ་བས་ངོམས་པ་མི་མངའ་ཞིང་།།
.
.



༡༣༨
མཁས་མཆོག་བྱེ་བས་རྟོགས་པར་དཀའ་བའི་གནས།།
ཞིབ་ཅིང་ཆེས་ཕྲ་དྲི་མེད་རིགས་པ་ཡིས།།
མ་ལུས་ཆོས་ཀུན་གཟིགས་ལ་གསོལ་བ་འདེབས།།
རྗེ་བླ་མ་ཆོས་ཅན། ཞིབ་པ་སྟེ་ཚིག་དོན་གྱི་ཆ་ལ་གཏུགས་པ་མེད་པར་འཇུག་
ཅིང་༑ ༑ཆེས་ཆེར་ཕྲ་བ་སྟེ་བླང་དོར་གྱི་ཆ་ཤས་ཕྲ་མོ་ཙམ་ཡང་མ་འདྲེས་པ་སོ་
སོར་འབྱེད་པའི་རིགས་ལམ་དྲི་མ་མེད་པ་ཡིས། དམ་པའི་ཆོས་མ་ལུས་པའི་ཚིག་
་ དང་དོན་ཀུན་ཇི་བཞིན་དུ་གཟིགས་པ་ཡིན་ཏེ། སྙིང་པོ་མེད་པའི་ཆུའི་ལྦུ་བ་དང་
མཚུངས་པའི་ཚིག་ཕྲེང་ཙམ་གྱིས་ཐུགས་ངོམས་མི་མངའ་ཞིང་། རིགས་པ་དྲི་མ་
མེད་པས་ལེགས་པར་དཔྱད་པའི་མཐུས། མཁས་པའི་མཆོག་བྱེ་བས་ཀྱང་མྱུར་དུ་
རྟོགས་པར་དཀའ་བའི་གནས་མ་ལུས་པ་གཟིགས་པ་ཡིན་པའི་ཕྱིར།
རྩ་བ་ལས། རྟོག་གེ་ལ་སྦྱངས་རྒོལ་བ་མཐའ་དག་གིས།།
ལན་བརྒྱར་དཔྱད་ཀྱང་མགོན་པོ་ཁྱོད་ཀྱི་གསུང་།།
ཆ་ཙམ་རྣམ་པ་གཞན་དུ་གཡོ་བ་སྤངས།། .
དག་པའི་ཐུགས་མངའ་ཁྱོད་ལ་གསོལ་བ་འདེབས།།
རྗེ་བླ་མ་ཆོས་ཅན། རྟོག་གེའི་གཞུང་ལ་སྦྱངས་པ་ཆེར་རློམ་པའི་རྒོལ་བ་མཐའ་
དག་གིས་མགོན་པོ་ཁྱོད་ཀྱིས་ལེགས་པར་གསུངས་པའི་གསུང་རབ་ཀྱི་དོན་ལ་
ལན་བརྒྱར་བརྒལ་ཞིང་དཔྱད་ཀྱང་། དམ་བཅའི་དོན་དེ་ཉིད་ཆ་ཤས་ཕྲ་མོ་ཙམ་



༡༣༩
ཡང་རྣམ་པ་གཞན་དུ་གཡོ་བ་སྟེ་འགྱུར་བ་སྤངས་པ་ཡིན་ཏེ། མདོ་སྔགས་ཀྱི་
གསུང་རབ་མཐའ་དག་ལ་ལུང་ཙམ་མ་ཡིན་པར་ཚད་མའི་སྟོབས་ཀྱིས་དཔྱད་པས་
ཡོངས་སུ་དག་པའི་ཐུགས་མངའ་བ་ཡིན་པའི་ཕྱིར། གཉིས་པ་ནི། །
རྩ་བ་ལས། འཕགས་ཡུལ་ཤིང་རྟ་ཆེ་རྣམས་བཞེད་པའི་གཞུང་།།
ཇི་བཞིན་གཟིགས་པ་ཁྱོད་ལས་གཞན་ན་གང་།།
གསུང་རབ་ཀུན་ཀྱང་ཁྱོད་ཉིད་འབའ་ཞིག་ལ།།
གདམས་པའི་མཆོག་ཏུ་ཤར་ལ་གསོལ་བ་འདེབས།།
རྗེ་བླ་མ་ཆོས་ཅན། འཕགས་པའི་ཡུལ་གྱི་ཤིང་རྟ་ཆེན་པོ་རྣམས་ཀྱི་བཞེད་པའི་
གཞུང་ལུགས་རྣམས་ཀྱི་དགོངས་པ་ཇི་ལྟ་བུ་བཞིན་དུ་གཟིགས་པ་གངས་ཁྲོད་འདི་
ན༑ ༑ཁྱོད་ལས་གཞན་ན་གང་ཞིག་ཡོད་དེ་མེད་པར་ཐལ། གསུང་རབ་དགོངས་
འགྲེལ་དང་བཅས་པ་ཀུན་ཀྱང་ཁྱོད་ཉིད་འབའ་ཞིག་སྟེ་ཁོ་ན་ལ་གང་ཟག་གཅིག་
འཚང་རྒྱ་བའི་ལམ་དུ་མ་ཚང་བ་མེད་པར་གདམས་པའི་མཆོག་ཏུ་ཤར་བ་ཡིན་
པའི་ཕྱིར། རྩ་བ་ལས།
དེ་ཕྱིར་མཁས་མཆོག་ཀུན་གྱི་ཅོད་པན་ལ།།
རྟག་ཏུ་ངལ་གསོ་མཛད་པའི་ཞབས་པད་ཀྱིས།།
རྒྱ་མཚོའི་གོས་ཅན་གང་ལ་བྲིས་པའི་རྡུལ།།
འགྲོ་བའི་མཆོད་རྟེན་གྱུར་ལ་གསོལ་བ་འདེབས།།



༡༤0
རྗེ་བླ་མ་ཆོས་ཅན། མཁས་པའི་མཆོག་མ་ལུས་པ་ཀུན་གྱི་ཅོད་པན་ལ་རྟག་ཏུ་
ངལ་བསོ་མཛད་པ་སྟེ་སྤྱི་བོའི་གཞི་ལ་འགོད་པའི་ཞབས་པད་ཀྱིས་རྒྱ་མཚོའི་གོས་
ཅན་ཏེ་ས་གཞི་གང་ལ་བྲིས་པ་སྟེ་རེག་པའི་རྡུལ་ཕྲན་ཀྱང་ལྷ་དང་བཅས་པའི་འགྲོ་
བའི་མཆོད་རྟེན་བླ་ན་མེད་པར་གྱུར་པ་ཡིན་ཏེ། བྱང་ཆུབ་ཀྱི་སེམས་དང་བསླབ་པ་
གསུམ་གྱི་རྒྱུད་ཕྱུག་ཅིང་གཞུང་ལུགས་ཐམས་ཅད་གདམས་ངག་ཏུ་ཤར་བའི་དམ་
པར་བཤད་མ་ཐག་པ་དེའི་ཕྱིར།. ངག་དོན་ནི། རྗེ་བླ་མ་ཆོས་ཅན། འགྲོ་བ་
ཐམས་ཅད་ཀྱི་མཆོད་པའི་རྟེན་བླ་ན་མེད་པ་ཡིན་ཏེ། གངས་ཁྲོད་ཀྱི་མཁས་གྲུབ་
ཐམས་ཅད་ཀྱི་སྤྱི་བོས་གཏུགས་པའི་ཞབས་ཀྱིས་རེག་པའི་རྡུལ་ཕྲ་མོ་ཙམ་ཡང་ལྷ་
དང་བཅས་པའི་ཕྱག་བྱ་བའི་འོས་ཡིན་པའི་ཕྱིར། དེ་ཡང་ཕྱོགས་འདིའི་སྐྱེ་བོ་
དམ་པ་མཁས་པ་དང་གྲུབ་པར་གྲགས་པ་དོན་དང་ལྡན་པ་རྣམས་ཀྱིས་ནི། བདག་
ཉིད་ཆེན་པོ་འདིའི་ཞབས་ལ་མ་གཏུགས་པའམ། བསྟོད་པའི་མེ་ཏོག་གིས་མངོན་
པར་མ་མཆོད་པ་མེད་དེ། འབྲི་གུང་ཆོས་རྗེ་གུ་ཤྲཱི་དོན་གྲུབ་རྒྱལ་པོ། སྟག་ལུང་
ཆོས་རྗེ་བཀྲ་ཤིས་འོད་འབར། སྤྱན་སྔ་ལྷ་གཟིགས་རས་པ། མི་དབང་གྲགས་པ་
རྒྱལ་མཚན་ཁུ་དབོན། སྤྱན་སྔ་བསོད་ནམས་བཟང་པོ་སོགས་དང་། བྱང་པའི་
ཞལ་ངོ་དགེ་ཚུལ་ནམ་མཁའ་དཔལ་སོགས་མི་ཆེན་དང༌། བླ་མ་རྫོག་པ་རིན་ཆེན་
བྱང་ཆུབ་དཔལ་བ་དང་། རྒོད་ཕྲུག་གྲགས་པ་འབྱུང་གནས། ཀུ་ཅོར་རྟོགས་ལྡན་
ལ་སོགས་པ་བཀའ་རྒྱུད་ཕྱོགས་ཀྱི་རྣལ་འབྱོར་གྱི་དབང་ཕྱུག་ཆེན་པོ་རྣམས་དང༌།



༡༤༡
ས་སྐྱ་པའི་བསྟན་པའི་རྩ་ལག་རོང་སྟོན་ཤཱཀྱ་རྒྱལ་མཚན། ངོར་པ་ཀུན་དགའ་
བཟང་པོ་སོགས་ཆོས་ཀྱི་རྒྱུད་འཛིན་ཆེན་པོར་གྲགས་པ་ཕལ་མོ་ཆེས་ཆོས་ཀྱི་
བཀའ་དྲིན་ཞུས་ཤིང་། ཁྱད་པར་དུ་མཁས་པའི་དབང་པོ་ཡིད་བཟང་རྩེ་པ།
སེམས་དཔའ་ཆེན་པོ་གཞོན་ནུ་རྒྱལ་མཆོག །ཆོས་ཀྱི་རྗེ་བྱམས་པ་གླིང་པ་སོགས་
དེ་དག་གིས་ནི་རིགས་ཀྱི་ཅོད་པན་དུ་འཛིན་པར་མཛད་ལ། བླ་མ་རྗེ་བཙུན་རེད་
མདའ་བ། བླ་མ་དབུ་མ་པ། ལྷོ་བྲག་ཕྱག་ན་རྡོ་རྗེ་སྟེ། རང་གི་བླ་མ་དམ་པ་
རྣམས་ཀྱིས་ཀྱང་ཆོས་ཀྱི་བཀའ་དྲིན་ཞུས་ཤིང་། ཀུན་མཁྱེན་བོ་དོང་པ་ཆེན་པོས་
ཀྱང་དངོས་མཇལ་མ་ཐུབ་ཀྱང་། མཁས་པ་ངང་པའི་དེད་དཔོན་བློ་བཟང་ཞེས།
གྲགས་པ་མགྲིན་པའི་རྫ་རྔ་སྒྲོག་པ་ཅན། །ལེགས་བཤད་གཤོག་རླབས་དབང་པོ་
དེའི་དྲུང་དུ། །འཇིགས་མེད་བུང་བ་གཞོན་ནུས་འདི་སྐད་ཞུ། །ཞེས་བྱ་བ་ལ་
སོགས་པ་སྙན་ངག་གི་ལམ་ནས་འོངས་པའི་ཞུ་ཡིག་དུ་མ་ཕུལ་ཞིང་། ལོ་ཟླ་བ་
ངག་དབང་གྲགས་པས་ཀྱང་། ཐུབ་དབང་ཞིང་དུ་ཁྱོད་ཉིད་འཁོད་ནས་ནི། །ཐུབ་
བསྟན་གསལ་བའི་འཕྲིན་ལས་འདི་འདྲ་ན། །ཐུབ་པའི་རྒྱལ་ཚབ་བདག་གིས་ཅི་
བྱ་ཞེས། །མི་ཕམ་མགོན་དེས་ཕྲག་དོག་མི་མཛད་དམ། །ཞེས་དང་། སི་ཏུ་རྣམ་
རྒྱལ་གྲགས་པས་ཀྱང་། ཀླུ་སྒྲུབ་ཡབ་སྲས་ཞིང་གཞན་གཤེགས་པ་ན། །དབུ་མའི་
ལམ་འདི་སྟོན་པ་གཞན་མེད་ཅེས། །སྒྲོ་སྐུར་བྲག་རིའི་ཕུང་པོ་གཞོམ་སླད་དུ།
མགོན་ཁྱོད་རྡོ་རྗེའི་མེ་ཆར་ལྟ་བུར་གྱུར། །ཅེས་སོགས་ཀྱིས་བསྟོད་དོ། །གཞན་



༡༤༢
ཡང་༑ ༑སྒྲ་པ་ཤེས་རབ་རིན་ཆེན་གྱིས་སྐུ་ཚེའི་སྟོད་ལ་དགག་པ་དུ་མ་མཛད་
ཀྱང་༑ ༑ཕྱིས་ནི་རྗེ་བླ་མའི་ལེགས་བཤད་ལ་ཐུགས་ངེས་འདྲོངས་ཏེ། ཁྱོད་བློའི་
ཉི་མས་གཞོན་ནུའི་དུས་ཀྱི་ཚེ། །མདོ་དང་རྒྱན་གྱི་པད་ཚལ་རྒྱས་མཐོང་ནས།
བདག་བློ་ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་མཁྱེན་བརྩེའི་གཏེར་ལ་
གསོལ་བ་འདེབས། །བྱང་ཕྱོགས་འདི་ན་ཚིག་ལ་མཁས་པ་ཉུང༌། །དོན་ལ་སྒོ་
འདོགས་ཆོད་པ་དེ་བས་དཀོན། །བསྟན་དོན་ཉམས་སུ་ལེན་པ་སྲིད་མཐའ་ཙམ། །
དེ་གསུམ་མཐར་ཕྱིན་ཁྱོད་ལ་གསོལ་བ་འདེབས། ཞེས་དང་། གསུང་རབ་མཐའ་
དག་ཁྱད་པར་རྡོ་རྗེའི་ཐེག རྒྱུད་སྡེ་མཐའ་དག་ཁྱད་པར་འདུས་པ་དང༌། །རིམ་
གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་ལེགས་བཤད་གཏེར་ཆེན་
ཁྱོད་ལ་འདུད། །ཅེས་པ་ལ་སོགས་པས་བསྟོད་དོ། །མདོར་ན་དཔལ་ཡིད་བཟང་
རྩེ་པ་ཆེན་པོའི་ཞལ་ནས། དེའི་དུས་སུ་ས་ཆེན་པོ་འདི་རྗེ་བཙུན་ཙོང་ཁ་པ་ཆེན་
པོའི་གདུགས་དཀར་པོ་གཅིག་གིས་ཁྱབ་པར་མཛད་དེ་ཡོད་པ་ཡིན་གསུང་།
གཉིས་པ་ནི། རྩ་བ་ལས།
རྒྱལ་བའི་མཁྱེན་པས་ཇི་ཙམ་ལེགས་དཔྱད་ཀྱང་།།
ཁྱོད་ཀྱི་ཐུགས་ལ་རྣམ་དག་བསླབ་པའི་ཁྲིམས།།
ལྷོད་པར་བགྱིས་པའི་ཉེས་པ་ཕྲ་མོ་ནི།།
ཆ་ཙམ་གཟིགས་པ་སྤངས་ལ་གསོལ་བ་འདེབས།།
，



༡༤༽
རྗེ་བླ་མ་ཆོས་ཅན། བཙུན་པའི་མཐར་ཐུག་པའི་ཡོན་ཏན་དང་ལྡན་པ་ཡིན་ཏེ།
རྒྱལ་བའི་མཁྱེན་པས་ཇི་ཙམ་དུ་ལེགས་པར་དཔྱད་པ་སྟེ་བརྟགས་ཀྱང༌། ཁྱོད་ཀྱི་
ཐུགས་ལ་སྡོམ་པ་གསུམ་གྱི་བསླབ་པ་བཅས་པའི་ཁྲིམས་ལ་དྲན་ཤེས་ལྷོད་པར་
བགྱིས་པ་ལས་བྱུང་བའི་ཉེས་པའི་ཆ་ཕྲ་མོ་ཙམ་ཡང་གཟིགས་པ་སྤངས་པའི་ཚུལ་
ཁྲིམས་རྣམ་པར་དག་པ་ལ་གནས་པ་ཡིན་པའི་ཕྱིར། གསུམ་པ་ནི།
རྩ་བ་ལས། རིན་ཆེན་འབྱུང་གནས་ཆུ་ཡི་ཕུང་པོ་བཞིན།།
ཁྱོད་ཐུགས་སྙིང་རྗེའི་གཏིང་མཐའ་ཇི་ཙམ་ཞེས།།
ཡེ་ཤེས་སྤྱན་ལྡན་ཀུན་གྱི་ཡུལ་ལས་འདས།།
་ རྗེ་བཙུན་ཐུགས་རྗེའི་གཏེར་ལ་གསོལ་བ་འདེབས།།
རྗེ་བླ་མ་ཆོས་ཅན། བཟང་བའི་མཆོག་ཏུ་གྱུར་པ་ཐུགས་རྗེ་ཆེན་པོའི་གཏེར་དུ་
གྱུར་པའི་ཡོན་ཏན་དང་ལྡན་པ་ཡིན་ཏེ། ཁྱོད་ཀྱི་ཐུགས་ལ་མངའ་བའི་སྙིང་རྗེ་
ཆེན་པོ་དེའི་གཏིང་དང་མཐའ་ཇི་ཙམ་ཞེས་ཏེ། འདི་ཙམ་ཞིག་ཡོད་ཅེས་ཡེ་ཤེས་
ཀྱི་སྤྱན་ལྡན་ཀུན་གྱིའང་གཟིགས་པའི་ཡུལ་ལས་འདས་པའི་བརྩེ་བ་དང་ལྡན་པ་
ཡིན་པའི་ཕྱིར། དཔེར་ན། རིན་པོ་ཆེ་དུ་མའི་འབྱུང་གནས་ཆུ་ཡི་ཕུང་པོར་གྱུར་
པའི་རྒྱ་མཚོའི་གཏིང་དང་མཐའ་སྐྱེ་བོ་ཐ་མལ་པས་ཇི་བཞིན་དུ་རྟོགས་དཀའ་བ་
ལྟར་ཡིན་པའི་ཕྱིར། རྩ་བ་ལས།
ཁྱོད་ཀྱི་ལྷག་བསམ་ཁྱོགས་ལ་མ་བླངས་པའི།།



༡༤༤
ལུས་ཅན་ཕན་བདེའི་ཁུར་ནི་ཅང་མ་མཆིས།།
རླབས་ཆེན་སྤྱོད་པ་ཀུན་གྱི་མཐར་སོན་པ།།
སྙིང་སྟོབས་རྨད་དུ་བྱུང་ལ་གསོལ་བ་འདེབས།། ་
རྗེ་བླ་མ་ཆོས་ཅན། རྒྱལ་བའི་སྲས་ཀྱི་ཟབ་པ་དང་རྒྱ་ཆེ་བའི་སྤྱོད་པ་རླབས་པོ་ཆེ་
ཀུན་གྱི་མཐར་ཏེ་ཕ་རོལ་ཏུ་སོན་པས་སྙིང་སྟོབས་རྨད་དུ་བྱུང་བ་དང་ལྡན་པ་ཡིན་
ཏེ༑ ༑ཁྱོད་ཀྱི་ལྷག་བསམ་རྣམ་པར་དག་པའི་ཁྱོགས་ལ་མ་བླངས་པ་སྟེ་མ་བརྟེན་
པའི་ལུས་ཅན་རྣམས་ཀྱི་ཕན་པ་དང་བདེ་བའི་ཁུར་ནི་ཅང་མ་མཆིས་པ་སྟེ་མེད་པ་
ཡིན་པའི་ཕྱིར། རྩ་བ་ལས།
མགོན་པ་ཁྱོད་ཀྱི་ཞལ་གྱི་དབུགས་ཙམ་ཡང༌། །
མཐའ་དག་འགྲོ་ལ་སྨན་པའི་རྒྱུར་གྱུར་ན།།
ཚོགས་གཉིས་སྤྱོད་པ་གཞན་ལྟ་སྨོས་ཅི་འཚལ།།
ས་གསུམ་སྐྱེ་རྒུའི་གཉེན་ལ་གསོལ་བ་འདེབས།།
རྗེ་བླ་མ་ཆོས་ཅན། ས་གསུམ་སྐྱེ་དགུའི་གཉེན་ཏེ་ཕན་པར་མཛད་པ་ཡིན་ཏེ།
བསོད་ནམས་དང་ཡེ་ཤེས་ཀྱི་ཚོགས་གཉིས་ཀྱིས་བསྡུས་པའི་རང་རྒྱུད་ཀྱི་སྤྱོད་པ་
རླབས་པོ་ཆེ་གཞན་ལྟ་སྨོས་ཅི་འཚལ་ཏེ་སྨོས་ཅི་དགོས། ཐ་ན་མགོན་པོ་ཁྱོད་ཀྱི་
ཞལ་གྱི་ཕྱི་ནང་དུ་རྒྱུ་བའི་དབུགས་ཙམ་ཡང་འགྲོ་བ་མཐའ་དག་ལ་སྨན་པ་དང་
བདེ་བའི་རྒྱུར་གྱུར་པ་ཡིན་པའི་ཕྱིར། སྐྱེ་བ་དགུ་ནི། གཟུགས་མེད་ནས་གཟུགས་



༡༤
མེད་དང་། ： དེ་ནས་ཁམས་གཞན་གཉིས་དང་། གཟུགས་ཁམས་ནས་གཟུགས་
ཁམས་དང༌། དེ་ནས་ཁམས་གཞན་གཉིས་དང་། འདོད་ཁམས་ནས་འདོད་
ཁམས་དང་། དེ་ནས་ཁམས་གཞན་གཉིས་སུ་སྐྱེ་བ་ལ་བྱེད་པ་ཡང་ཡོད། ཡང་
ཕུང་པོ་ལྔ་དང་ཁམས་བཞི་ལྡན་ལ་བྱེད་པའི་ཚུལ་ཡང་ཡོད་དོ། །ངག་དོན་ནི། རྗེ་
བླ་མ་ཆོས་ཅན། འགྲོ་བ་ཀུན་གྱི་མ་འདྲིས་པའི་མཛའ་བཤེས་ཡིན་ཏེ། ཐ་ན་ཞལ་
དབུགས་ཀྱི་རྒྱུ་བ་ཙམ་ཡང་འགྲོ་བ་ཀུན་གྱི་ཕན་བདེའི་རྒྱུར་གྱུར་པའི་སྐྱེས་བུ་ཡིན་
པའི་ཕྱིར། འགའ་ཞིག་བློ་སྦྱོང་གི་གཏོང་ལེན་གྱི་སྐབས་དང་སྦྱར་བར་སྣང་ཡང་
དོན་མིན་ནོ། །བཞི་པ་ལ་གཉིས། རྨད་དུ་བྱུང་བའི་ཡོན་ཏན་བརྙེས་ཚུལ་དངོས་
དང་༑ ༑བསྟན་པ་ལ་བྱ་བ་མཛད་ཅིང་མཐར་མྱ་ངན་ལས་འདའ་བའི་ཚུལ་བསྟན་
ནས་ལོངས་སྐུ་མངོན་དུ་མཛད་ཚུལ་ལོ། །དང་པོ་ལ་གཉིས། ལྷག་པའི་ལྷ་དང་རྒྱ་
གར་གྱི་མཁས་གྲུབ་རྣམས་ཀྱིས་ཞལ་དངོས་སུ་བསྟན་ནས་དབུགས་དབྱུང་ཞིང་
བྱིན་གྱིས་བརླབས་ཚུལ་དང་། དེ་ཁོ་ན་ཉིད་ཀྱི་དོན་མངོན་སུམ་དུ་གཟིགས་ཤིང་
རྒྱུད་དོན་འབྱེད་པ་ལ་འཁྲུལ་པའི་དྲི་མ་སྤངས་པའི་སྒོ་ནས་རིམ་གཉིས་ཀྱི་རྟོགས་
པ་ཁྱད་པར་ཅན་བརྙེས་ཚུལ་ལོ། །དང་པོ་ནི།
རྩ་བ་ལས། འཇམ་པའི་དབྱངས་ཀྱིས་ཁྱོད་ལ་མངོན་གསུམ་དུ།། .
ཉིན་རེ་བཞིན་ཡང་ལེགས་བཤད་བདུད་རྩིའི་རྒྱུན།།
དུས་གསུམ་རྒྱལ་བའི་ཐུགས་ཀྱི་བཅུད་བསྡུས་པ།། ་ ་



༡༤༦
རྒྱུན་མི་འཆད་པར་འདོམས་ལ་གསོལ་བ་འདེབས།།
རྗེ་བླ་མ་ཆོས་ཅན། རྗེ་བཙུན་འཇམ་པའི་དབྱངས་ཀྱིས་མངོན་སུམ་དུ་དགེ་བའི་
བཤེས་གཉེན་མཛད་ནས། དུས་གསུམ་གྱི་རྒྱལ་བའི་ཐུགས་ཀྱི་བཅུད་བསྡུས་པའི་
ཟབ་རྒྱས་ཀྱི་གདམས་པ་རྒྱུན་མི་འཆད་པར་འདོམས་པ་ཡིན་ཏེ། དང་པོར་དགའ་
བ་གདོང་དུ་བླ་མ་དང་ཡི་དམ་ཐ་མི་དད་པར་གསོལ་བ་བཏབ་པའི་ཚེ། རྗེ་བཙུན་
འཇམ་པའི་དབྱངས་ཀྱིས་ཁྱོད་ལ་ཞལ་དངོས་སུ་བསྟན་ཅིང་། དེ་ནས་བཟུང་སྟེ་
གསོལ་བ་བཏབ་པ་ན་ནམ་འདོད་ཀྱི་ཚེ་ཉི་མ་རེ་རེ་བཞིན་ཡང་ཞལ་གཟིགས་ཤིང་།
ལེགས་པར་བཤད་པའི་བདུད་རྩིའི་རྒྱུན་ངོམས་མེད་དུ་གསོལ་བ་ཡིན་པའི་ཕྱིར། །
འོ་ན་རྗེ་བླ་མ་རྗེ་བཙུན་འཇམ་པའི་དབྱངས་ཀྱི་སྤྲུལ་པ་ཡིན་ན། དངོས་སུ་ཆོས་
གསན་པ་ཇི་ལྟར་རིགས་ཅེ་ན། སྐྱོན་མེད་དེ། སམྦི་ཊ་ལས། འཆད་པ་པོ་ང་ཆོས་
ཀྱང་ང་། །རང་གི་ཚིགས་ལྡན་ཉན་པོ་ང་། ཞེས་གསུངས་པ་ལྟར་ཡིན་པའི་ཕྱིར།
་བ་ལས། ཐུབ་བསྟན་པདྨོའི་ཚལ་ལ་འཇིག་རྟེན་འདིར།།
ཁྱོད་ནི་རྒྱལ་བའི་ཉི་མ་ཇི་བཞིན་ཞེས།།
མི་ཕམ་མགོན་པོས་ཁྱོད་ལ་མངོན་སུམ་དུ།།
དབུཌ་དབྱུང་མཆོག་ཏུ་བསྔགས་ལ་གསོལ་བ་འདེབས།། ་
གྲངས་མེད་རྒྱལ་བའི་སྐུ་ཡི་རྒྱལ་མཚན་གཟིགས།།
. ས་ར་ཧ་དང་ལུ་ཨི་པ་ལ་སོགས།།



༡༤༧
གྲུབ་ཆེན་དུ་མས་མངོན་སུམ་བྱིན་གྱིས་བརླབས།།
ཡོངས་དག་སྐྱེས་བུ་མཆོག་ལ་གསོལ་བ་འདེབས།།
རྗེ་བླ་མ་ཆོས་ཅན། སྙིགས་མའི་དུས་ཀྱི་འཇིག་རྟེན་འདིར་ཐུབ་པའི་བསྟན་པ་
པདྨོའི་ཚལ་རྒྱས་པར་བྱེད་པ་ལ་མགོན་པོ་ཁྱོད་ནི་རྒྱལ་བའི་ཉི་མ་ཇི་བཞིན་དུ་གྱུར་
- པ་ཡིན་ཏེ། ཙ་རི་ནས་གཉལ་དུ་བྱོན་པའི་ལམ་དུ་མོ་ལའི་ལ་རྩར་རྗེ་བཙུན་བྱམས་
པ་རི་བོ་ཙམ་ཞིག་ཞལ་གཟིགས་པ་དེའི་ཞལ་ནས། རིགས་ཀྱི་བུ་ཁྱོད་སངས་རྒྱས་
འཇིག་རྟེན་དུ་བྱོན་འདྲ་བ་ཞིག་འོང་བར་ཤེས་པར་གྱིས་ཞེས་མངོན་སུམ་དུ་ .
དབུགས་དབྱུང་བ་སྟེ་སྤྲོ་བ་བསྐྱེད་ཅིང་མཆོག་ཏུ་བསྔགས་པ་ཡིན་པའི་ཕྱིར། རྗེ་
བཙུན་དམ་པ་ཕྱག་ན་རྡོ་རྗེས་ནི། །རྗེ་འདི་ཉིད་བྱམས་པའི་སྤྲུལ་པར་ཡང་བསྟན་
ཏེ༑ ༑མ་འོངས་འགྲོ་བའི་མགོན་པོ་བྱམས་མགོན་གྱིས། །སྙིགས་དུས་འགྲོ་ལ་
ཐུགས་རྗེས་ཉེར་དགོངས་ནས། །གངས་ཅན་དཔལ་དུ་བྱོན་པའི་ཙོང་ཁ་པ། །
དཔལ་ལྡན་བླ་མའི་ཞབས་ལ་ཕྱག་འཚལ་ལོ། །ཞེས་གསུངས་པ་ཡིན་པའི་ཕྱིར།
རྗེ་བླ་མ་ཆོས་ཅན། གཞན་ཡང་རང་རྒྱུད་ཉོན་མོངས་པའི་སྒྲིབ་བྱེད་ཡོངས་སུ་
དག་པས་གྲངས་མེད་རྒྱལ་བ་རྣམས་ཀྱི་སྐུའི་རྒྱལ་མཚན་མངོན་སུམ་དུ་གཟིགསཔ་
ཡིན་ཏེ། གཉལ་སྨད་སེང་གེ་རྫོང་དུ་བཞུགས་དུས། བཅོམ་ལྡན་འདས་ཀྱི་འཁོར་
ལོའི་ཞལ་གཟིགས་ནས། དུས་ཀྱི་འཁོར་ལོ་འདི་ལ་རྒྱལ་པོ་ཟླ་བ་བཟང་པོ་བྱོན་པ་
འདྲ་བ་ཞིག་འོང་ཞེས་ལུང་བསྟན་ཅིང༌། རྫིང་ཕྱིའི་ཞིག་གསོས་མཛད་དུས།



༡༤ར་
སངས་རྒྱས་སུམ་ཅུསོ་ལྔའི་ཞལ་གཟིགས། ཆོ་འཕྲུལ་མཆོད་པ་དང་ལྷ་སའི་སྨོན་
ལམ་མཛད་དུས། སངས་རྒྱས་ཐམས་ཅད་རིགས་ལྔའི་རྣམ་པར་བྱས་ཏེ། ནམ་
མཁའི་ཁྱོན་ཀུན་གང་བའི་ཚུལ་གྱིས་གཟིགས་ལ། གཞན་ཡང་དཔལ་རྡོ་རྗེ་
འཇིགས་བྱེད། འཁོར་ལོ་བདེ་མཆོག །འཁོར་ལོ་ཆེན་པོ། བཅོམ་ལྡན་འདས་
ཐུབ་པ་ཆེན་པོ། རྣམ་རྒྱལ་མ། སྒྲོལ་མ། གདུགས་དཀར། འོད་ཟེར་ཅན། སྨན་
བླ༑ ༑ཚེ་དཔག་མེད་ཕྱག་དྲུག་པ། གུར་མགོན། ཕྱག་བཞི་པ། རྣམ་སྲས། ཆོས་
རྒྱལ་དང་གནོད་སྦྱིན་ཀྵེ་ཏྲ་པཱ་ལ་རྣམས་དང༌། གྲུབ་ཆེན་ས་ར་ཧ། ལཱུ་ཨི་པ།
ཨིནྡྲ་བྷཱུ་ཏི་སོགས་གྲུབ་པ་ཆེན་པོ་མཆོག་གི་དངོས་གྲུབ་ཐོབ་པ་དུ་མས་ཞལ་བསྟན་
ཏེ་མངོན་སུམ་དུ་བྱིན་གྱིས་བརླབས་པའི་སྐྱེས་བུ་མཆོག་ཡིན་པའི་ཕྱིར། གཉིས་པ་
ནི༑ ༑རྩ་བ་ལས།
ཀླུ་སྒྲུབ་འཕགས་པ་ལྷ་དང་སངས་རྒྱས་བསྐྱངས།།
ཟླ་བའི་ཞབས་ཀྱིས་གང་ཚེ་བྱིན་བརླབས་པ།།
དེ་ཡི་མོད་ལ་ཟབ་མོའི་ཆོས་ཉིད་ལ།།
་ འཁྲུལ་པའི་དྲི་མ་སྤངས་ལ་གསོལ་བ་འདེབས།།
རྗེ་བླ་མ་ཆོས་ཅན། རྒྱལ་བའི་གསུང་གི་གཅེས་མཛོད་སྟོང་པ་རྟེན་འབྱུང་གི་དོན་
འབྱེད་ལ་འཁྲུལ་པའི་དྲི་མ་གཏན་ནས་སྤངས་པ་ཡིན་ཏེ། གྲུབ་པའི་གནས་མཆོག་
དཔལ་གྱི་ལྷ་སྡིངས་སུ་བླ་མ་དང་རྗེ་བཙུན་དབྱེར་མེད་དུ་གསོལ་བ་བཏབ་པ་གང་



༡༤༩
གི་ཚེ་ཀླུ་སྒྲུབ་འཕགས་པ་ལྷ་དང༌། སངས་རྒྱས་བསྐྱངས་དང་། ལེགས་ལྡན་
འབྱེད་དང༌། ཟླ་བའི་ཞབས་ཀྱིས་བྱིན་གྱིས་བརླབས་ཤིང་། ཁྱད་པར་སངས་རྒྱས་
བསྐྱངས་ཀྱིས་བྱིན་གྱིས་བརླབས་པའི་མཚན་མ་བརྟན་པོ་བྱུང་བ་དེ་ཡི་མོད་ལ་ཟབ་
མོའི་ཆོས་ཉིད་མངོན་སུམ་དུ་རྟོགས་ཤིང་། ལྟ་བའི་སྒྲོ་འདོགས་ལྷག་མ་མེད་པར་
ཆོད་པ་ཡིན་པའི་ཕྱིར།
རྩི་བ་ལས། ཁྱོད་ཀྱིས་ཆོས་ཉིད་ནམ་མཁའི་དཀྱིལ་ལྟ་བུ།།
མཉམ་གཞག་ཏིང་འཛིན་མཆོག་གིས་ལེགས་བསྒོམས་པས།།
རྗེས་ཐོབ་ཏུ་ཡང་སྒྱུ་མ་ལྟ་བུའི་ཐུགས།།
སྐད་ཅིག་གཡོ་བ་མེད་ལ་གསོལ་བ་འདེབས། །
རྗེ་བླ་མ་ཆོས་ཅན། མཉམ་གཞག་དང་རྗེས་ཐོབ་ཀྱི་རྣལ་འབྱོར་ལ་གོམས་པ་
བརྟན་པོར་གྱུར་པ་ཡིན་ཏེ། ཁྱོད་ཀྱིས་ཆོས་ཅན་ཆོས་ཐམས་ཅད་ཀྱི་ཆོས་ཉིད་
དགག་བྱ་བདེན་གྲུབ་བཀག་ཙམ་ནམ་མཁའི་དཀྱིལ་ལྟ་བུ་ལ་རྩེ་གཅིག་ཏུ་མཉམ་
པར་བཞག་པའི་ཏིང་ངེ་འཛིན་མཆོག་གིས་ལེགས་པར་གོམས་པས་ཅི་འདོད་དུ་
གནས་ཤིང་། དེའི་མཐུས་ཏིང་ངེ་འཛིན་དེ་ལས་ལངས་པའི་རྗེས་ཐོབ་ཏུ་ཡང་
ཆོས་ཅན་མ་ལུས་པ་བདེན་པས་སྟོང་ཡང་། དེ་དང་དེར་སྣང་བའི་སྒྱུ་མ་ལྟ་བུའི་
དོན་ཐུགས་སུ་ཆུད་པའི་རྣལ་འབྱོར་ལས་སྐད་ཅིག་ཀྱང་གཡོ་བ་མེད་པ་ཡིན་པའི་
ཕྱིར༑ ༑རྩ་བ་ལས།



༡༥༠
ཐུབ་པའི་ལེགས་བཤད་ཀུན་གྱི་མཐར་ཐུག་པ།།
རྒྱུད་སྡེ་རྒྱ་མཚོའི་དེ་ཉིད་འབྱེད་པ་ལ།།
རྒྱལ་བ་ཁྱབ་བདག་རྡོ་རྗེ་འཆང་དབང་དང་།།
དབྱེར་མེད་བླ་མ་མཆོག་ལ་གསོལ་བ་འདེབས།།
རྗེ་བ་མ་ཆོས་ཅན། རྒྱལ་བའི་དཀྱིལ་འཁོར་མ་ལུས་པར་ཁྱབ་པའི་བདག་པོ་
འབྲས་དུས་ཀྱི་ཡེ་ཤེས་ལྔའི་རང་བཞིན་གྱི་རྡོ་རྗེ་དང་། དེ་མཚོན་བྱེད་རྟགས་ཀྱི་རྡོ་
རྗེ་རང་གི་དཔལ་དུ་འཆང་དབང་སྟེ་འཛིན་པ་དང་དབྱར་མེད་པའི་བླ་མ་མཆོག་
ཡིན་ཏེ། ། ཐུབ་པའི་དབང་པོའི་ལེགས་བཤད་ཀུན་གྱི་མཐར་ཐུག་པ་རྒྱུད་སྡེ་རྒྱ་
མཚོའི་ཚོགས་ཀྱི་ཚིག་དང་དོན་གྱི་དེ་ཉིད་ལེགས་པར་འབྱེད་པ་ལ་འཁྲུལ་པའི་དྲི་ .
མ་མ་ལུས་པ་སྤངས་པས་ལྐོག་ཏུ་མ་གྱུར་པའི་ཆོས་ཀྱི་སྤྱན་མངའ་བ་ཡིན་པའི་
ཕྱིར༑ ༑རྩ་བ་ལས།
ཕྱོགས་འདིར་སྔོན་ཆད་གཞན་གྱི་མ་མྱངས་པའི།།
ལམ་གྱི་མཐར་ཐུག་རིམ་གཉིས་ཟབ་མོའི་གནད།།
ཇི་བཞིན་གཟིགས་ནས་དེ་དོན་སྒྲུབ་པ་ལ།།
ཉམས་ལེན་སྙིང་པོར་མཛད་ལ་གསོལ་བ་འདེབས།།
རྗེ་བླ་མ་ཆོས་ཅན། ཁ་བ་ཅན་འདིར་འགྲན་པའི་ཟླ་ཐམས་ཅད་དང་བྲལ་བའི་
སྐྱེས་བུ་ཡིན་ཏེ། གངས་རིའི་ཕྲེང་བས་བསྐོར་བའི་ཕྱོགས་འདིར་སྔོན་ཆད་བྱོན་



༡༥༡
ཟིན་བའི་དམ་པ་གཞན་རྣམས་ཀྱི་རྣམ་དཔྱོད་ཀྱིས་མ་མྱངས་པ་སྟེ་ཡུལ་དུ་མ་གྱུར་
པ་མ་བཤད་པ་ལེགས་པར་སྦྱར་བའི་སྒོ་ནས་ཐོན་པ་ཐམས་ཅད་མཁྱེན་པ་བསྒྲུབ་
པའི་ལམ་གྱི་མཐར་ཐུག་པ་རིམ་པ་གཉིས་ལས་བརྩམས་པའི་ཟབ་མོའི་གནད་སྤྱི་
དང་༑ ༑ཁྱད་པར་སྟོང་བཞིའི་རླུང་སེམས་ལས་སྒྱུ་མའི་སྐུ་བསྒྲུབ་ཚུལ་རྨད་དུ་བྱུང་
བ་འཕགས་པ་ཡབ་སྲས་ཀྱི་དགོངས་པ་ཇི་ལྟ་བ་བཞིན་རྣམ་དཔྱོད་ཀྱིས་གཟིགས་
ནས་དོན་དེ་བསྒྲུབ་པ་ལ་ཉམས་ལེན་སྙིང་པོར་མཛད་པ་ཡིན་པའི་ཕྱིར། འདི་ནི་
རང་བཞིན་བརྗོད་པ་ཁོ་ན་ཡིན་ཏེ། ཚུལ་འདི་ལྟ་བུའི་ཡོན་ཏན་མངའ་ཚུལ་རྗེ་
རང་ཉིད་ཀྱི་ཞལ་ནས་ཀྱང་། བྱུ་གྷའི་གོང་གི་ཙན་དྲ་ནི། །མིག་དང་ཟླ་བའི་
གྲངས་གསུམ་ལ། །བགྲོ་བ་མཛད་པའི་ཆུ་འདྲེས་ཆུས། །ཀ་ལ་ཤ་བཀང་སྟེར་རྩིས་
བྱེད༑ ༑ཕུལ་བྱུང་ནས་ནི་སུམ་བརྒྱ་བཅུ། །སོང་ཟེར་ཡབ་གཅིག་དཀྱིལ་འཁོར་
གཙོ༑ ༑བགྲོ་བ་མཛད་པ་གཉིས་ཀྱང་སྣང་། །གྲངས་བཞི་པ་ལ་རྣམ་པ་ཅན། །ཁྲི་
ཡི་སྟེང་ནས་རྩ་བ་ནི། །གཏད་ནས་འདི་བདག་གྱིས་ཞེས་ཚེ། །སྔགས་རྒྱས་ལན་
གསུམ་བཏེག་སྔོན་གྱི། །དེ་འདྲའི་ལྟས་གོ་ལྔ་པ་ལ། །ལྷོ་ཡི་ཐུགས་བཅུད་དམ་པ་
ལ༑ ༑འཕྲིག་ཚུད་དེ་ནས་དྲུག་པ་ལ། དེས་སྙེད་དེ་ནས་བདུན་པ་ལ། །རྟོག་
བསྲེས་ལས་ནི་ཤིན་ཏུ་ངེས། །ཤིད་ཟན་ཞེས་པའང་དེ་ནས་གོ །དེ་འདྲའི་ངོ་
མཚར་རྨད་དུ་བྱུང་། །རྗེད་ཀྱི་དོགས་ནས་ཡི་གེར་བཀོད། །དེ་དོན་བསྒྲུབ་པ་
མཐར་ཕྱིན་ཤོག །ཅེས་ཇི་སྐད་བརྗོད་པ་དང་མཐུན་པའི་ཡོན་ཏན་བརྙེས་པར་



༡༥༣
གསུངས་ལ། དེ་རྣམས་ཀྱི་དོན་ནི་གསང་བའི་རྣམ་ཐར་ལས་རིགས་པར་བྱའོ། །
འོ་ནི་ཕྱོགས་འདིར་སྔོན་ཆད་གཞན་གྱིས་མ་མྱངས་ཞེས་པ་དེ་ལྟར་ཡིན་ན། ལྷོ་
བྲག་མར་པ་དང་། ཇོ་བོ་རྗེ་དང་། པདྨ་སམཱབྷ་ཝ་སོགས་ཀྱི་ས་རིམ་གཉིས་ཀྱི་
གནད་ཟབ་མོ་རྟོགས་པར་འགྱུར་ལ། དེ་ལྟར་ན་ལྷོ་ཡི་ཐུགས་བཅུད་དམ་པ་ལ། །
འཕྲིག་ཚུད་ཅེས་གསུངས་པ་དང་འགལ་བར་འགྱུར་རོ་ཞེ་ན། སྐྱོན་མེད་དེ། སྒྱུ་
མའི་སྐུ་བསྒྲུབ་ཚུལ་སོགས་རིམ་གཉིས་ཀྱི་གནད་རྣམས་བླ་མེད་ཀྱི་རྩ་རྒྱུད་རྣམས་
ནི་སྦས་པ་འཕགས་པ་ཡབ་སྲས་ནས་རིམ་བཞིན་བརྒྱུད་པའི་མན་ངག་ལྷོ་བྲག་མར་
པའི་ཐུགས་བཅུད་མཐར་ཐུག་པ་ལ་བརྟེན་ནས། རྩ་བཤད་ལེགས་པར་སྦྱར་བའི་
ཁོངས་ནས་ཐོན་པའི་གདམས་པ་རྨད་དུ་བྱུང་བ་འདི་ལྟ་བུའི་སྲོལ་བྱེད་པ་པོ་སྔོན་
ཆད་ཕྱོགས་འདིར་སུ་ཡང་མ་བྱུང་བའི་རྒྱུ་མཚན་གྱིས་ཡིན་ནོ; །དོན་འདི་བདག་
ཉིད་ཆེན་པོ་རང་ཉིད་ཀྱིས་ཀྱང་ཞལ་གྱིས་བཞེས་ཏེ། སྒྲོན་གསལ་གྱི་མཆན་བུར།
དཔལ་ལྡན་འདུས་པ་བདུད་རྩིའི་རྒྱ་མཚོ་ཆེ། །སྦས་དོན་གསལ་བའི་ཀླུ་སྒྲུབ་མན་
ངག་གིས། །རྒྱུད་རྒྱལ་གདམས་པར་ཤར་བའི་ཉམས་ལེན་དང༌། །རིགས་ལམ་ཕྲ་
མོ་འབྱེད་པའི་རྣམ་དཔྱོད་ཀྱི། །སྲུབ་ཐག་བཟང་པོས་དཀྲིས་པའི་བཤད་རྒྱུད་ཀྱི། །
སྲུབ་ཤིང་མཆོག་གིས་ཡང་ཡང་བསྲུབས་པ་ལས། །ཚིག་གི་ཟུར་ཕྱིན་དོན་གྱི་
གནད་གསལ་བ། །སྔོན་ཆད་ཕྱོགས་འདིར་མངོན་དུ་མ་གྱུར་པའི༑ །ཚིག་དོན་
བདུད་རྩིས་གང་བའི་བུམ་པ་རྙེད། ཅེས་གསུངས་པའི་ཕྱིར་དང་། འཁོར་ལོ་སྡོམ་



༡༥༣
ལ
པའི་རྫོགས་རིམ་དངོས་གྲུབ་ཀྱི་སྙེ་མར་ཡང་། གྲུབ་ཐོབ་ཆེན་པོའི་རྫོགས་པའི་རིམ།
ཤིན་ཏུ་རྟོགས་པར་དཀའ་བའི་གནད། །སྔོན་ཆད་ཕྱོགས་འདིར་རྩ་བཤད་ཀྱི། །
རྒྱུད་སྡེས་ལེགས་པར་མ་བཀྲལ་བ། །བདག་གིས་བརྩོན་པ་ཆེན་པོ་ཡིས། །རིང་དུ་
འབད་ལས་རྙེད་གྱུར་པ། །དེ་འདིར་བཤད་པར་བྱ་ཡི་ཞོར་ ་ེས་གསང ས་ ཀིང་།
དེ་དང་མཐུན་པར་པདྨ་ཐང་ཡིག་ལས་ཀྱང་། དགེ་ ་ས བྱའི་དགོན་གནས་
དམ་པ་རུ། །མཁས་པའི་མཆོག་ཉིད་མདོ་རྒྱུད་དོན་ལ་ ང་ ་ །རྡོ་རྗེ་འཆང ལས་
གསང་སྔགས་བཀའ་སྒོ་འབྱེད། །འགྲོ་བའི་དེད་ད བ ང་རབ་
དང་བཟང་གི་མཚན་ཅན་སྐྱེས་བུ་འབྱུང་། །བ།སང་ར་ཆེན་ལས་རབ་རྡོ་རྗེ་བ་
རྩལ༑ ༑ཞེས་ལུང་བསྟན་ནོ། །དེས་ན་མཁས་པའི་དགོངས་པ་ཇི་ལྟར་ལཱ་
རྟོགས་པར། བསྟོད་ཚིག་འདི་ཐོས་པ་ཙམ་གྱིས་དུག་སྦྲུལ་གྱིས་གླ་རྩིའི་དྲི་མིང བ
ལྟར་མ་བྱེད་པར་རྗེ་བླ་མ་རྒྱལ་བ་ཐམས་ཅད་ལས་ལྷག་པའི་ཐུགས་རྗེ་ཅན་དུ་
རིག་པར་གྱིས་ཤིག །རྩ་བ་ལས།
ཕྲ་རགས་ལྷ་ཡི་རྣལ་འབྱོར་མཐར་ཕྱིན་པས།།
ཐ་མལ་སྣང་ཞེན་ཀུན་རྟོག་རྒྱང་བསྲིངས་ཤིང་།།
གང་ཤར་དཀྱིལ་འཁོར་འཁོར་ལོའི་རྣམ་རོལ་ལས།།
ཁྱོད་ཐུགས་གཡོ་བ་མེད་ལ་གསོལ་བ་འདེབས།།
རྗེ་བླ་མ་ཆོས་ཅན། ཐ་མལ་གྱི་སྣང་བ་དང་ཞེན་པའི་ཀུན་རྟོག་མ་ལུས་པ་གང་



༡༥༤
ཤར་ལྷའི་དཀྱིལ་འཁོར་གྱི་འཁོར་ལོའི་རྣམ་རོལ་དུ་སྣང་བ་དང་། བདག་ཉིད་ལྷ་
དེའོ་སྙམ་པའི་ང་རྒྱལ་གྱིས་ཐ་མལ་གྱི་སྣང་ཞེན་རྒྱང་བསྲིངས་ཤིང་སྤང་བ་ཡིན་ཏེ།
ཐིག་ལེ་ཡུངས་འབྲུ་ཙམ་གྱི་ནང་དུ་རྟེན་བརྟེན་པའི་དཀྱིལ་འཁོར་མ་ལུས་པ་སྐད་
ཅིག་གིས་གསལ་ལ་མ་འདྲེས་པར་བསྒོམས་ནས་ཅི་འདོད་ཀྱི་བར་དུ་འཇོག་ནུས་
པའི་ཕྲ་མོའི་རྣལ་འབྱོར་དང་། རྟེན་བརྟེན་པའི་དཀྱིལ་འཁོར་སྐྱེ་མཆེད་ཀྱི་ལྷ་དང་
བཅས་པ་སྐད་ཅིག་གིས་གསལ་བའི་གསལ་སྣང་དང་། ང་རྒྱལ་ལ་ཐུན་འཁྱོངས་
ཀྱི་བར་དུ་ཁྱོད་ཐུགས་གཡོ་བ་མེད་པར་འཇོག་ནུས་པའི་རགས་པའི་ལྷའི་རྣལ་
འབྱོར་མཐར་ཕྱིན་པ་ཡིན་པའི་ཕྱིར།
རྩ་བ་ལས། ཀུན་རྟོག་རླུང་གི་རྒྱུ་བ་དྷུ་ཏིར་དེངས།།
འོད་གསལ་ཐམས་ཅད་སྟོང་པའི་དེ་ཉིད་གཟིགས།།
གང་ཤར་བདེ་ཆེན་མཆོག་གི་རྣམ་རོལ་ཅན།།
རྡོ་རྗེའི་ཐུགས་དང་ལྡན་ལ་གསོལ་བ་འདེབས།།
རྗེ་བླ་མ་ཆོས་ཅན། རྫོགས་རིམ་པའི་སྐབས་ཀྱི་བདེ་སྟོང་དབྱེར་མི་ཕྱེད་པ་རྡོ་རྗེའི་
ཐུགས་དང་ལྡན་པ་ཡིན་ཏེ། བསྐྱེད་རིམ་མཐར་ཕྱིན་པའི་འོག་ཏུ་རྡོ་རྗེའི་ལུས་ལ་
གནད་དུ་བསྣུན་པས་ཀུན་རྟོག་བརྒྱད་ཅུའི་བཞོན་པའི་རླུང་གི་རྒྱུ་བ་མ་ལུས་པ་དྷཱ་
ཏཱིའི་ནང་དུ་ཞུགས་ནས་གནས་ཤིང་དངོས་པོ་སྟེ་སྙིང་ཁའི་མི་ཤིགས་པ་ལ་ཐིམ་
པས༑ ༑སྟོང་པ་གསུམ་རིམ་གྱིས་དྲངས་པའི་མཐར་ཐམས་ཅད་སྟོང་པ་འོད་



༡༥༥
གསལ་གྱི་དེ་ཁོ་ན་ཉིད་མངོན་གསུམ་དུ་གཟིགས་ཤིང་། མཉམ་གཞག་དེ་ལས་
བཞེངས་པའི་ཚེ་གང་ཤར་ཐམས་ཅད་བདེ་བའི་མཆོག་ལྷན་སྐྱེས་ཀྱི་བདེ་ཆེན་
དང་༑ ༑སྟོང་པ་ཉིད་དབྱེར་མ་ཕྱེད་པའི་རྣམ་རོལ་དུ་ཤར་བ་ཅན་ཡིན་པའི་
ཕྱིར༑ ༑རྩ་བ་ལས།
མཐའ་ཡས་སྨོན་ལམ་སྟོབས་མངའ་ཐམས་མཁས་ཀྱིས།།
འབད་མེད་ལྷུན་གྲུབ་མཐའ་ཡས་གདུལ་བྱའི་ཚོགས།།
རྒྱལ་བ་དགྱེས་པའི་ལམ་ལ་འཁྲིད་མཛད་པ།།
འཇིག་རྟེན་ཀུན་གྱི་སྐྱབས་ལ་གསོལ་བ་འདེབས།།
རྗེ་བླ་མ་ཆོས་ཅན། འབད་རྩོལ་མེད་པར་ལྷུན་གྱིས་གྲུབ་པའི་འཕྲིན་ལས་ཀྱིས་
གྲངས་མཐའ་ཡས་པའི་གདུལ་བྱའི་ཚོགས་རྣམས་རྒྱལ་བ་དགྱེས་པའི་མདོ་དང་
སྔགས་ཀྱི་ལམ་བཟང་པོ་ལ་འཁྲིད་པར་མཛད་པ་ཡིན་ཏེ། བསྐལ་པ་དཔག་ཏུ་མེད་
པའི་སྔ་རོལ་ནས་བསྐྲུན་པ་མཐའ་ཡས་པའི་སྨོན་ལམ་གྱི་སྟོབས་མངའ་བའི་ཐབས་
མཁས་ཀྱིས་འཇིག་རྟེན་མ་ལུས་པ་ཀུན་གྱི་སྐྱབས་སུ་གྱུར་པ་ཡིན་པའི་ཕྱིར། དེ་
སྐད་དུ་ཡང་རྗེ་བཙུན་གསང་བདག་གི་ལུང་བསྟན་ལས། གསང་འཛིན་ལས་ཀྱི་རྡོ་
རྗེ་ལ། །སྔོན་ནས་ཉེ་བར་འབྲེལ་བ་ཡི། །བློ་བཟང་གྲགས་པ་འདི་དག་ནི། །
སངས་རྒྱས་ཀུན་གྱི་སྤྲུལ་པ་སྟེ། །པཎ་ཆེན་རྐྱང་གི་ལུས་བཟུང་ནས། །མདོ་དང་
སྔགས་ཀྱི་དོན་བཤད་ཅིང་། །ངེས་པ་ཁོ་ནར་འཚང་རྒྱའོ། །རྒྱ་གར་རྒྱ་ནག་བལ་



༡༥༦
.
it
པོ་དང་། །དབུས་གཙང་མདོ་ཁམས་ཡུལ་ཕྱོགས་སུ། །སྐྱེ་བ་བཟུང་ཞིང་འགྲོ་ཀུན་
རྣམས༑ ༑ཐར་པའི་ལམ་ལ་འཁྲིད་པར་བྱེད། །འཇམ་དཔལ་དབྱངས་ནི་ལྷག་
པའི་ལྷ། །དབྱངས་ཅན་མ་ནི་ལས་རྒྱ་སྟེ། །ངེས་པ་ཁོ་ནར་བྱང་ཆུབ་བོ། །
འཕགས་པའི་སློབ་མ་འདུ་བར་བྱེད། །ལུས་འདི་བོར་ཚེ་དགའ་ལྡན་དུ། །བྱམས་
འི་དྲུང་འགྲོ་ ཀམ ་ ག ལ་ །འཇམ་དཔལ་སྙིང་པོ་ཞེས་བྱ་བ། །སེམས་ཅན་
ཀར་ལ་བརྩེ་བ་སྟེ་ ་ བས་ས་བཅུའི་མཐར་ཕྱིན་ཏོ། །ཞེས་གསུངས་པ་ལྟར་རོ། །
གཉིས་པ་ནི། རྩ་བ་ལས།
ཚིག་སྤྱིའི་བཤད་སྒྲུབ་རྟགས་ཀྱི་དགེ་སྦྱོང་གིས།།
ཐུབ་བསྟན་མིང་ཙམ་ལྷག་མར་གྱུར་པའི་དུས། །
བསླབ་གསུམ་ལུང་རྟོགས་རྒྱལ་བའི་དམ་ཆོས་ཀུན།།
ཁྱོད་ཀྱིས་ཉིན་མོར་མཛད་ལ་གསོལ་བ་འདེབས།།
རྗེ་བླ་མ་ཆོས་ཅན། ཁྱོད་ཀྱི་རྒྱལ་བའི་བསྟན་པ་ཉིན་མོར་ཏེ་ཉི་མ་ཤར་བ་ལྟར་
མཛད་པ་ཡིན་ཏེ། ཚིག་སྤྱི་སྟེ་རྣལ་མ་མེད་པར་བཤད་པ་དང་སྒྲུབ་པའི་རྟགས་
ཙམ་གྱི་བརྟུལ་ཞུགས་འཛིན་པའི་དགེ་སྦྱོང་གི་གཟུགས་བརྙན་གྱིས་ཐུབ་པའི་བསྟན་
པ་མིང་ཙམ་ལྷག་མར་གྱུར་པ་སྟེ། མིང་ཙམ་ཞིག་ལུས་པར་བྱས་པའི་དུས་སུ་
བསླབ་པ་གསུམ་དང་མདོ་སྔགས་ཀྱིས་བསྡུས་པའི་ལུང་དང་རྟོགས་པའི་རྒྱལ་བའི་
དམ་ཆོས་ཀུན་རྒྱས་པར་མཛད་པ་ཡིན་པའི་ཕྱིར། དེ་སྐད་དུ་ཡང་འཇམ་དཔལ་རྩ་



、 ༡༥༧
རྒྱུད་ལས། ཡི་གེ་དང་པོ་བ་གྲགས་པ། །སྡོམ་བརྩོན་ཐམས་ཅད་གྲགས་པ་ཡང་། །
སྟོན་པའི་བསྟན་པ་གསལ་བྱེད་པ། །བསྟན་པ་དེ་ཚེ་ས་སྟེང་དུ། །རྣམཔར་ཉམས་
ཤིང་སྣང་མེད་ལ། །བསྟན་པའི་གཟུགས་བརྙན་ཡིད་དུ་འོང་། །བྱེད་པར་འགྱུར་
བ་ཐེ་ཚོམ་མེད། །ཐམས་ཅད་བྱང་ཆུབ་ལུང་བསྟན་ཏེ། །ང་ཡི་བྱང་ཆུབ་མཆོག་
ཐོབ་འགྱུར། །དེ་ནི་འཇིག་རྟེན་སྦྱིན་གནས་འགྱུར། །སྲིད་པ་གསུམ་གྱི་མཐར་
ཡང་བྱེད། །སྔགས་དང་རྒྱུད་ལ་མངོན་བརྩོན་པས། །གྲགས་པ་འཛིན་པར་ཤེས་
པར་བྱ། །ཞེས་ལུང་བསྟན་ཅིང་། བདག་ཉིད་ཆེན་པོ་རང་ཉིད་ཀྱི་གསུང་ལས་
ཀྱང་༑ ༑རྒྱལ་སྲས་སྨོན་ལམ་གངྒཱའི་རླུང་རྣམས་ནི། །དམ་ཆོས་འཛིན་པའི་སྨོན་
ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་རྣམས། །ཀུན་
ཀྱང་བསྟན་པ་རྒྱས་པའི་ཆེད་དུ་བསྔོས། །ཚུལ་འདི་བསམས་ཤིང་འདུན་མ་ལེགས་
གནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས་པ་
ལྟར་རོ། །རྩ་བ་ལས།
བསམས་བཞིན་ཞིང་འདིར་སྐུ་ཡི་བཀོད་པ་ནི།།
ཉེ་བར་སྡུད་ལ་ཁྱོད་ཐུགས་གཞོལ་བའི་ཚེ།།
དཔའ་བོ་མཁའ་འགྲོའི་ལྷ་ཚོགས་མཆོད་པ་ཡིས།།
བསམས་ཡས་ནམ་མཁའ་གང་ལ་གསོལ་བ་འདེབས།།
རྗེ་བླ་མ་ཆོས་ཅན། ཞིང་འདིར་སྐུ་དངོས་ཀྱིས་འདུལ་བའི་གདུལ་བྱ་རེ་ཞིག་



༡༥༨
རྫོགས་ནས་ཐ་མལ་པ་རྣམས་ལ་སྣང་བའི་སྐུ་ཡི་བཀོད་པ་དེ་ནི་ཉེ་བར་བསྡུད་པ་ལ་
ཁྱོད་ཀྱི་ཐུགས་ལ་གཞོལ་བ་དེའི་ཚེ། ངོ་མཚར་བའི་ལྟས་དུ་མ་མངོན་དུ་གྱུར་པ་
ཡིན་ཏེ། དཔའ་བོ་དང་མཁའ་འགྲོའི་ལྷ་ཚོགས་དཔག་ཏུ་མེད་པ་རྣམས་ཀྱིས་
མངོན་པར་མཆོད་པ་ཡིས། མཆོད་པའི་སྤྲིན་བསམ་ཡས་ཏེ་བསམ་གྱིས་མི་ཁྱབ་
པས་ནམ་མཁའ་གང་བ་ཡིན་པའི་ཕྱིར། མྱ་ངན་ལས་འདའ་ཚུལ་བསྟན་པ་དེའི་
ཚེ༑ ༑རྩ་བ་ལས། ་
འོད་གསལ་ཆོས་སྐུ་མངོན་དུ་མཛད་གྱུར་པ།།
དེ་ཚེ་ཁྱོད་སྐུ་འོད་ཀྱི་གོང་བུར་གྱུར།།
བར་དོར་ལོངས་སྤྱོད་རྫོགས་པ་སྒྱུ་མའི་སྐུ།།
མཆོག་གི་དངོས་གྲུབ་བརྙེས་ལ་གསོལ་བ་འདེབས།།
རྗེ་བླ་མ་ཆོས་ཅན། མཆོག་གི་དངོས་གྲུབ་ཟུང་འཇུག་རྡོ་རྗེ་འཆང་གི་གོ་འཕང་
བརྙེས་པ་ཡིན་ཏེ། སྔོན་སད་དུས་སུ་བསྲེ་བའི་གདམས་ངག་ཡོངས་སུ་རྫོགས་པར་
མཛད་པའི་མཐུས། འཆི་བའི་འོད་གསལ་དེ་ཉིད་ལམ་གྱི་འོད་གསལ་སེམས་
དབེན་མཐར་ཐུག་པའི་དཔེའི་འོད་གསལ་ཆོས་ཀྱི་སྐུར་མངོན་སུམ་དུ་བསྒྱུར་ནས།
ཐུགས་རྒྱུད་ལ་བསྐྱེད་པར་མཛད་པར་གྱུར་པ་ཡིན་ཅིང་། དེའི་རྟགས་སུ་ཕྱི་རོལ་
དུ་ཁྱོད་ཀྱི་སྐུ་འོད་ཟེར་དཀར་སེར་རམ། དམར་སེར་གྱིས་མཛེས་པའི་ཟླ་བའི་
གོང་བུ་ལྟ་བུར་ཀུན་གྱིས་མཐོང་བར་གྱུར་ལ། འཆི་བའི་འོད་གསལ་དེ་ཉིད་ཀྱི་



༡༥༩
མཐར་ཐ་མལ་པ་རྣམས་ལ་བར་དོའི་འོང་རྒྱུའི་དོད་ལ་འཆི་བའི་འོད་གསལ་གྱི་
རླུང་སེམས་ཙམ་ལས་མ་དག་པའི་སྒྱུ་མའི་སྐུར་བཞེངས་ཤིང་། རྟེན་དེ་ལ་བརྟེན་
ནས་ལོངས་སྤྱོད་རྫོགས་པའི་སྐུ་མངོན་དུ་མཛད་པ་ཡིན་པའི་ཕྱིར། གཉིས་པ་དེ་
སྟོན་པར་བྱེད་པ་ལ། རྩ་བ་ལས། །
དེང་ནས་བརྩམས་ཏེ་ཚེ་རབས་ཀུན་ཏུ་བདག།
ཁྱོད་ཞབས་པདྨོ་གུས་པས་མཆོད་པ་དང་།།
ཁྱོད་གསུང་ནན་ཅིང་སྒོ་གསུམ་བྱ་བ་ཀུན།།
ཁྱོད་མཉེས་འབའ་ཞིག་སྒྲུབ་པར་བྱིན་གྱི་རློབས།།
དེང་ནས་བརྩམས་ཏེ་ཞེས་པ་སོགས་བྱུང་། གསུམ་པ་རྩོམ་པ་མཐར་ཕྱིན་པའི་
ཚུལ་ནི། ཞེས་རྒྱལ་བ་ཐམས་ཅད་ཀྱི་མཁྱེན་བརྩེ་གཅིག་ཏུ་བསྡུས་པའི་ཞེས་སོགས་
ཀྱིས་འཆད་དེ། དོན་རྟོགས་སླ་བ་དང་། ཡི་གེས་ཧ་ཅང་འཇིགས་པའི་ཕྱིར་མ་
སྤྲོས་སོ། །རྡོ་རྗེའི་ཚིག་ལྟར་ཤིན་ཏུ་རྟོགས་དཀའ་བའི། །དོན་འདི་དམ་པ་འགའ་
ཡིས་བཀྲལ་ལོ་ཞེས། །གྲགས་ཀྱང་དེ་དག་བདག་གིས་མཐོང་མ་གྱུར། །འདི་ནི་
རང་བློའི་སྟོབས་ཀྱིས་རྣམ་པར་ཕྱེ། །སླར་ཡང་དེ་ཉིད་རིག་པའི་མཁས་རྣམས་
ཀྱིས༑ ༑ལེགས་པར་དཔྱོད་ལ་འདི་བས་ཆེས་ལྷག་པའི། །རྣམ་བཤད་སྤྲོ་བར་
ནུས་ན་གྱིས་ཤོག་དང༌། །ལེགས་པར་བཤད་ཚེ་བདག་ཀྱང་ཐལ་མོ་སྦྱོར།. །བར་
སྐབས་ཀྱི་ཚིགས་སུ་བཅད་པའོ།། །།འདིར་སྨྲས་པ། འཇམ་དཔལ་དཔའ་བོ་རལ་



༡༦0
ཁུར་དང་། །ཁྲོལ་ཁྲོལ་རིན་ཆེན་རྒྱན་སྤངས་ཏེ། །ངུར་སྨིག་གར་གྱིས་རོལ་པ་
གང་༑ ༑བློ་བཟང་རྒྱལ་བ་གཉིས་པར་གྲགས། །སྙིགས་མ་པཉཙའི་བྱིན་ཟ་ཡིས།
འགྲོ་ཡི་བུད་ཤིང་རབ་བསྲེགས་པའི། །དུས་འདིར་བློ་བཟང་རིན་ཆེན་གྱིས། །
བསིལ་བའི་དངོས་པོ་ཅི་ཡང་སྦྱིན། །ཐུབ་བསྟན་ཡིད་འོང་པདྨའི་ཚལ། །དུས་ཀྱི་
ཟླ་བས་རེག་པ་ལ། །ལེགས་བཤད་འོད་སྟོང་གིས་མཛད་པ། །མགོན་ཁྱོད་ཉིན་
མོའི་དབང་ཕྱུག་བཞིན། །གང་གི་མཚན་སྙན་བིཌཱརཱཡའི། །རྨད་བྱུང་རིན་ཆེན་རྣ་
རྒྱན་གྱིས། །སྒྲ་འཛིན་སྐལ་བཟང་བྱེད་པ་ཡང་། །བསོད་ནམས་བྱེ་བས་བསྐྲུན་
དགོས་པས། །བདག་ཉིད་ཆེན་པོའི་བསྔགས་བྱ་ནི། །བློ་ཆུང་ཁུང་དུ་ཤོང་མིན་ན།
དག་བྱེད་ཛ་ཧུའི་བུ་མོ་འདི། །སྐལ་བཟང་བློ་གྲོས་རྒྱ་མཚོའི་གསོས། །འཛམ་
དབྱངས་མཁྱེན་བརྩེའི་སྣང་བརྙན་ལས་གྲུབ་ཨུཏུཔལ་གར་གྱི་རི་མོ་བཞིན། །རབ་
འབྱམས་ཞིང་གི་རྒྱལ་བའི་མཛད་པས་དཔེར་འོས་མིན་པའི་ཐུགས་རྗེ་ཅན། །ཟླ་
མེད་བླ་མ་མཆོག་དེའི་ཡོན་ཏན་མཁས་གྲུབ་ཆེན་པོས་བསྔགས་པ་གང་། །ལུང་
དང་རིགས་པས་ལེགས་པར་བཀྲལ་འདི་མཁས་རྣམས་དགྱེས་པའི་རོལ་མོར་
འབུལ། །བསྟོད་ཚིག་གསལ་བའི་མེ་ཏོག་ཕྲེང་། །མངོན་པར་སྤེལ་བའི་བྱེད་པོ་
གང་། །སྙན་དངགས་སྨྲ་བ་ཐམས་ཅད་ཀྱི། །ཅོད་པན་འཛིན་པ་དེ་ཉིད་དོ། །དམ་
པའི་ཞབས་སེན་སྤྱི་བོའི་རྒྱན་དུ་འཛིན། །རྒྱ་ཆེན་མང་དུ་ཐོས་པའི་ལང་ཚོ་རྒྱས།
མགྲིན་པའི་བུམ་པ་ལེགས་བཤད་ཀྱིས་གང་བའི། །སྐལ་བཟང་རྣམས་ཀྱི་ཁ་ལ་



༡༦༡
ཚིག་འདི་འགྱུ། །འདི་ལྟར་བསྐྲུན་པའི་དགེ་བའི་མཐུས། །འཇམ་དཔལ་སྙིང་པོའི་
ཞབས་བསྟེན་ཅིང་། །རྨད་བྱུང་བཀོད་པའི་ཞིང་མཆོག་དེར། །བདེ་གཤེགས་སྲས་
ཀྱི་ཐུ་བོར་ཤོག །ཅེས་པ་འདི་ནི་ལུང་དང་རྟོགས་པའི་ཡོན་ཏན་རྨད་དུ་བྱུང་བའི་
དགེ་བའི་བཤེས་གཉེན་ལེགས་བཤད་དཔལ་ལྡན་གྱིས་ནན་ཆེར་བསྐུལ་བ་དང་། །
བདག་ཉིད་ཀྱང་ཚེ་རབས་ཐམས་ཅད་དུ་རྗེ་བཙུན་བླ་མ་དེ་ཉིད་ཀྱིས་འབྲལ་བ་མེད་
པར་རྗེས་སུ་འཛིན་པའི་རྒྱུ་ཚོགས་ཁྱད་པར་ཅན་ལ་དམིགས་ཏེ། སྡེ་སྣོད་འཛིན་
པ་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་ཆོས་གྲྭ་ཆེན་པོ་གངས་ཅན་ཆོས་
འཕེལ་གྱི་གཟིམས་ཁང་དུ་སྦྱར་བའོ།། །།འདིས་ཀྱང་རྗེ་བླ་མའི་བསྟན་པ་ .
ཕྱོགས་དུས་ཀུན་ཏུ་རྒྱས་པར་བྱེད་ནུས་པར་གྱུར་ཅིག། །།



༡༦༣
༄༅། །རྗེ་བཙུན་སེང་ལྡེང་ནགས་ཀྱི་སྒྲོལ་མའི་བསྟོད་པ་ལེགས་བྲིས་
མར་གྲགས་པའི་འགྲེལ་པ་ཉུང་ངུ་རྣམ་གསལ་
ཞེས་བྱ་བ་བཞུགས།།
༄༅། །ན་མོ་གུ་རུ་ཤཱཙ་ཨཱ་རཱཡ་ཏཱ་རཱ་ཡེ། རྗེ་བཙུན་བླ་མ་ཐུགས་རྗེའི་གཏེར་
ཆེན་དང་། །དབྱེར་མེད་འཕགས་མ་སྒྲོལ་མའི་ཞབས་པད་ལ། །གུས་པས་བཏུད་
ནས་གང་གི་བསྟོད་པའི་དོན། །མདོར་བསྡུས་ཚིག་གིས་འཆད་ལ་རྣ་བ་བློགས།
དེ་ལ་འདིར་པཎ་ཆེན་དགེ་འདུན་གྲུབ་པ་དཔལ་བཟང་པོས་མཛད་པའི་རྗེ་བཙུན་
སེངལྡེང་ནགས་ཀྱི་སྒྲོལ་མ་གཙོ་འཁོར་གྱི་བསྟོད་པ་མཁས་པའི་གཙུག་རྒྱན་ནས།
ལེགས་བྲིས་མར་གྲགས་པའི་དོན་འཆད་པ་ལ་གསུམ། ཀླད་ཀྱི་དོན། གཞུང་
གི་དོན། མཇུག་གི་དོན་ནོ། དང་པོ་ལ་གསུམ། རྒྱ་སྐད་དུ་ཕྱག་འཚལ་བ། བསྟོད་
པའི་མཚན་གྱི་དོན། བོད་སྐད་དུ་མཆོད་པར་བརྗོད་པའོ། །དང་པོ་ནི། ད་ལྟའི་
དཔེ་དག་ལ། ན་མོ་ཨཱརཱཡ་ཏཱ་ར་ཡེ། ཞེས་འབྱུང་བའི་མོ་དང་རོ་དང་ཡེ་གསུམ་
གྱི་ཟུར་ཅུང་ཟད་ཉམས་པ་འདྲ་སྟེ། ཀ་ལཱ་པ་ལས། ཨ་ལས་དབྱངས་གཞན་
ལ་དབྱི་བའི་མ་ཡང་ན་ཡའོ། །ཞེས་དང་། བུད་མེད་ལ་ཨ་ལས་ཨཱ་པྲའོ། ཞེས་
དང་། ང་ལྡན་རྣམས་ཡི་ཡཱས་ཡཱས་ཡཱམའོ། །ཞེས་པ་ལྟར། ན་མ་ཨཱརཱཡ་ཏཱ་



༡༦༣
རཱ་ཡི། ཞེས་འབྱུང་དགོས་ལ། དེ་ལྟ་ན། ན་མ་ཕྱག་འཚལ་ལོ། ཨཱརཱཡ་འཕགས་
མ། ཏཱ་ར་སྒྲོལ་མ། ཡི་རྣམ་དབྱེ་གཉིས་པའི་དོན་དུ་བཞི་པའི་དེ་བྱིན་པའི་རྗེས་
ཏེ། འཕགས་མ་སྒྲོལ་མ་ལ་ཕྱག་འཚལ་ལོ། །ཞེས་པའོ། །གཉིས་པ་བསྟོད་
པའི་མཚན་གྱི་དོན་ནི། རྗེ་བཙུན་བཅོམ་ལྡན་འདས་མ་སེང་ལྡེང་ནགས་ཀྱི་སྒྲོལ་
མ་ལ་བསྟོད་པ་མཁས་པའི་གཙུག་རྒྱན་ཞེས་བྱ་བ། ཞེས་པ་སྟེ། ཕལ་ཆེར་འོག་
ཏུ་འཆད་པས་གོ་སླ་ལ། མཁས་པའི་གཙུག་རྒྱན་ཞེས་པ་ནི། ཚིག་དོན་སྙན་ཅིང་
ཟབ་པས་ལེགས་ཉེས་དཔྱོད་པའི་བློ་ལྡན་རྣམས་ཀྱིས་གཙུག་གི་ནོར་བུ་ལྟར་གུས་
པས་བསྟེན་པར་འོས་པའི་དོན་ནོ། །གསུམ་པ་བོད་སྐད་དུ་མཆོད་པར་བརྗོད་པ་
ནི། འཕགས་པ་སྤྱན་རས་གཟིགས་དབང་ཕྱུག་ཐུགས་རྗེའི་གཏེར་ལ་ཕྱག་འཚལ་
ལོ། །ཞེས་པ་སྟེ། ཚིག་དོན་སླ་ཞིང་། སྤྲུལ་པ་ལ་བསྟོད་པའི་སྔོན་འགྲོར་སྤྲུལ་
གཞི་ལ་མཆོད་པར་བརྗོད་པའོ། །གཉིས་པ་གཞུང་གི་དོན་ལ་གསུམ། །བསྟོད་
པ་བྱ་བ། གསོལ་བ་གདབ་པ། སྨོན་ལམ་གདབ་པའོ། དང་པོ་ལ་གཉིས། མདོར་
བསྟན་པ་དང་། རྒྱས་པར་བཤད་པའོ། །དང་པོ་ལ་གཉིས་ཆེན་པོས་བཏུད་པའི་
སྒོ་ནས་བསྟོད་པ་དང་།ངོ་བོ་དང་བྱེད་ལས་ཀྱི་སྒོ་ནས་བསྟོད་པའོ། །དང་པོ་ནི།
རྩ་བ་ལས། །
ལེགས་བྲིས་དཔལ་གྱི་བདག་པོ་གསེར་གྱི་མངལ། །
ལྷ་ཡི་བླ་མ་གླང་གདོང་དཔལ་གྱི་མགྲིན། །



༡༦ ༤
པདྨའི་གཉེན་སོགས་ལྷ་བརྒྱའི་གཙུག་རྒྱན་གྱིས། །
ཞབས་པད་གུས་མཆོད་སྒྲོལ་མའི་ཞབས་ལ་འདུད། །
ཅེས་གསུངས་སྟེ། དེ་ལ་ལེགས་བྲིས་ནི་ལྷ་སྤྱིའི་མིང་དང་ལེགས་བྲིས་གཙོ་ནི་བརྒྱ་
བྱིན་གྱི་མིང་སྟེ། དེ་རྣམས་ཀྱི་མགྲིན་པ་དང་། རྐང་པ་དང་། ལག་པ་རྣམས་
ལ་བཀྲ་ཤིས་པའི་རི་མོ་ཡོད་པས་སོ། །དཔལ་གྱི་བདག་པོ་ནི། ཁྱབ་འཇུག་གི་
མིང་སྟེ་ལྷ་མོ་དཔལ་མོའི་བདག་པོ་ཡིན་པས་སོ། །གསེར་གྱི་མངལ་ནི་ཚངས་
པའི་མིང་སྟེ། གསེར་གྱི་རང་བཞིན་གྱི་སྒོ་ང་ནི་གསེར་ཡིན་ལ་དེའི་སྙིང་པོ་ནི་
མངལ་ཏེ་དེ་ལས་བྱུང་བས་སོ། །ལྷ་ཡི་བླ་མ་ནི་ཕུར་བུ་སྟེ་སྔོན་བརྒྱ་བྱིན་གྱིས་
དྲང་སྲོང་ཕུར་བུ་ལྷ་གཞོན་ནུ་རྣམས་ལ་ལེགས་སྦྱར་སློབ་པའི་དཔོན་དུ་བསྐོས་པསོ་
སོ། །གླང་གདོང་ནི་ཚོགས་བདག་སྟེ། སྔོན་ཨུ་མའི་དམོད་པས་མགོ་མེད་པ་
ལ་གླང་པོ་ཆེའི་མགོ་བཅད་ནས་སྦྱར་བས་སོ། །དཔལ་གྱི་མགྲིན་ནི། དབང་ཕྱུག་
ཆེན་པོ་སྟེ། སྔོན་རྒྱ་མཚོ་ལས་བྱུང་བའི་དུག་བུམ་པ་གང་མགྲིན་པར་བཟུང་བས་
བིཌིརི་ཡའི་མདོག་ལྟ་བུའི་མགྲིན་པ་ཤིན་ཏུ་ལེགས་པར་གྱུར་པས་སོ། །པདྨོའི་
གཉེན་ནི་ཉི་མ་སྟེ་ཉི་འོད་ཀྱིས་པདྨོ་ཁ་འབྱེད་པས་སོ། །སོགས་ཁོངས་ནས་ཟླ་བ་
དང་གདོང་དྲུག་སོགས་བསྟེན་ཏེ་མདོར་ན་ལྷའི་གཙོ་བོ་བརྒྱ་ཕྲག་དུ་མའི་ལུས་ཀྱི་
ཆ་མཐོ་ཤོས་སྤྱི་གཙུག་གི་རྒྱན་ནོར་བུས་སྒྲོལ་མའི་སྐུའི་ཆ་དམའ་ཤོས་ཞབས་གདན་
གྱི་པདྨ་ལ་བཏུད་དེ་གུས་པས་མཆོད་པའི་ཡུལ་དུ་གྱུར་པའི་སྒྲོལ་མའི་ཞབས་བདག་



༡s༥
ཀྱང་གུས་པས་འདུད་དོ་ཞེས་པའོ། །གཉིས་པ་ངོ་བོ་དང་བྱེད་ལས་ཀྱི་སྒོ་ནས་བསྟོད་
པ་ནི། རྩ་བ་ལས། །
ཐུགས་རྗེ་ཆེན་པོའི་ཐུགས་རྗེའི་རྣམ་འཕྲུལ་གྱིས། །
དུས་གསུམ་རྒྱལ་བའི་མཁྱེན་བརྩེ་ནུས་པ་རྣམས། །
རབ་མཛེས་འཕྲིན་ལས་ལྷ་མོའི་སྐུར་བསྟན་ནས། །
ཕོངས་པ་ཀུན་སྐྱོབ་སྒྲོལ་མའི་ཞབས་ལ་འདུད། །
ཅེས་གསུངས་ཏེ། འཕགས་པ་ཐུགས་རྗེ་ཆེན་པོ་ནི། རྒྱལ་བ་ཀུན་གྱི་ཐུགས་རྗེའི་
རང་གཟུགས་ཡིན་པས་དེས་འགྲོ་བ་ཇི་སྙེད་ཅིག་འཁོར་བ་ལས་བཏོན་ཀྱང་ཉུང་
དུ་མ་སོང་བས་བཤུམས་པའི་སྨན་ཆབ་ལས། འདས་མ་འོངས་ད་ལྟའི་དུས་གསུམ་
གྱི་རྒྱལ་བ་ཐམས་ཅད་ཀྱི་མཁྱེན་པའི་ཡེ་ཤེས། བརྩེ བའི་ཐུགས་རྗེ། སྐྱོབ་པའི་
ནུས་པ་ཐམས་ཅད་གཅིག་ཏུ་བསྡུས་པའི་ངོ་བོ་རབ་ཏུ་མཛེས་ཤིང་འཕྲིན་ལས་སྒྲུབ་
པའི་ལྷ་མོའི་སྐུར་འཁྲུངས་པའི་ཚུལ་བསྟན་ནས། སེམས་ཅན་རྣམས་འགལ་རྐྱེན་
གྱིས་མནར་ཅིང་མཐུན་རྐྱེན་གྱིས་ཕོངས་པ་ཀུན་ལས་སྐྱོབ་པར་མཛད་པའི་རྗེ་བཙུན་
མ་སྒྲོལ་མའི་ཞབས་ལ་གུས་པས་འདུད་པའོ། །དང་པོ་ལ་བཞི། སྐུ་སྤྱི་ལ་བསྟོད་
པ། ཞལ་རས་སོགས་ལ་བསྟོད་པ། ཕྱག་སྟབས་ལ་བསྟོད་པ། ཕྱག་མཚན་ལ་
བསྟོད་པའོ། །དང་པོ་ནི། རྩ་བ་ལས།
དབྱིངས་རིག་རྣམ་དག་པདྨའི་གདན་སྟེང་ན། །



کا کار
མར་གད་མདོག་ཅན་ཞལ་གཅིག་ཕྱག་གཉིས་མ། །
ལང་ཚོ་རབ་རྒྱས་གཡས་བརྐྱངས་གཡོན་བསྐུམས་ཞབས། །
ཐབས་ཤེས་ཟུང་འབྲེལ་མ་ལ་ཕྱག་འཚལ་ལོ། ། །
ཞེས་གསུངས་ཏེ། །དབྱིངས་རང་བཞིན་ཀྱིས རྣམ་པར་དག་པ་མཚོན་པའི་སྣ་
ཚོགས་པདྨ་དང་། རིག་པ་གློ་བུར་གྱི་དྲིམས་རྣམ་པར་དག་པ་མཚོན་པའི་ཟླ་བའི་
གདན་གྱི་སྟེང་ན། བྱ་བ་གྲུབ་པའི་ཡེ་ཤེས་ཀྱི་ངོ་བོར་མཚོན་པའི་ནོར་བུ་མ་
རྒད་ལྗང་གུའི་མདོག་ཅན་གྱི་ཞལ་གཅིག་ཕྱག་གཉིས་མ། བཅུ་དྲུག་ལོན་པའི་ལང་
ཚོ་རབ་ཏུ་རྒྱས་ཤིང་དར་ལ་བབས་པ། ཞབས་གཡས་སྣང་ཕྱོགས་ཐབས་ཀྱི་ཆ་
མཚོན་པ་ཅུང་ཟད་བརྐྱངས་ཤིང་། གཡོན་སྟོང་ཕྱོགས་ཤེས་རབ་ཀྱི་ཆ་མཚོན་
པ་བསྐུམས་པའི་སེམས་དཔའི་སྐྱིལ་ཀྲུང་གི་ཚུལ་དུ་བཞུགས་པས་ཐབས་ཤེས་ཟུང་
དུ་འབྲེལ་བར་མཚོན་མ་ལ་ཕྱག་འཚལ་བའོ། །གཉིས་པ་ཞལ་རས་སོགས་ལ་
བསྟོད་པ་ནི། རྩ་བ་ལས། །
ནུ་འབུར་རབ་རྒྱས་ཟག་མེད་བདེ་བའི་གཏེར། །
ཞལ་རས་ཟླ་བ་རྒྱས་པའི་འཇུམ་དཀར་ཅན། །
ཞི་བའི་ཉམས་ལྡན་ཐུགས་རྗེའི་སྤྱན་ཡངས་མ། །
སེང་ལྡེང་ནམས་ཀྱི་མཛེས་མ་ཁྱོད་ལ་འདུད། །
ཅེས་གསུངས་ཏེ། གཡས་གཡོན་གྱི་ནུ་མ་འབུར་ཞིང་རབ་ཏུ་རྒྱས་ལ་མཁྲེགས་



༡༦༧
པ་ནི་ཉོན་མོངས་དང་མ་འདྲེས་པའི་ཟག་པ་མེད་པའི་བདེ་བའི་གཏེར་དུ་གྱུར་པ་
དང་། ཞལ་རས་ནི་ཟླ་བ་ཉ་གང་བ་ལྟར་ཟླུམ་ཞིང་རྒྱས་པ་ལས་འཛུམ་མདངས་
ཀྱི་འོད་ཟེར་དཀར་པོ་འཕྲོ་བ་ཅན། སྤྱན་ཟུང་གྱིས་འགྲོ་བ་ལ་གཟིགས་པའི་ཞི་
བའི་ཉམས་དང་ལྡན་ཞིང་། སྤྱན་དཀྱུས་རིང་ཞིང་ཡངས་པའི་ཐུགས་རྗེའི་ཉམས་
དང་ལྡན་པ། ཤིང་སེང་ལྡེང་ལ་སོགས་པའི་ནགས་ཚལ་གྱིས་སྤྲས་པའི་ལྷོ་ཕྱོགས་
གཡུ་ལོ་བཀོད་པའི་ཞིང་ན་བཞུགས་པའི་མཛེས་མ་ཁྱོད་ལ་འདུད་པའོ། །གསུམ་
པ་ཕྱག་སྟབས་ལ་བསྟོད་པ་ལ་གཉིས། གཡས་ཀྱི་ཕྱག་སྟབས་ལ་བསྟོད་པ་དང་
གཡོན་གྱི་ཕྱག་སྟབས་ལ་བསྟོད་པའོ། །དང་པོ་ནི། རྩ་བ་ལས།
གཡུ་ཡི་ལྗོན་ཤིང་ཡལ་གས་རྐྱངས་འདྲ་བའི། ། །
འཇམ་གཉེན་ཕྱག་གཡས་མཆོག་སྦྱིན་ཕྱག་རྒྱ་ནི། །
མཁས་རྣམས་དངོས་གྲུབ་མཆོག་གི་དགའ་སྟོན་ལ། །
མགྲོན་དུ་འབོད་འདྲ་ཁྱོད་ལ་ཕྱག་འཚལ་ལོ། །
ཞེས་གསུངས་ཏེ། ངོ་བོ་གཡུ་ལས་གྲུབ་པའི་ཤིང་གི་ཡལ་ག་བརྐྱངས་པ་དང་འདྲ་
བའི་རེག་བྱ་འཇམ་ཞིང་མཉེན་ལྕག་དང་ལྡན་པའི་ཕྱག་གཡས་པ་པུས་མོའི་སྟེང་
དུ་ཕྱག་མཐིལ་གྱེན་ལ་བསྟན་པའི་མཆོག་སྦྱིན་གྱི་ཕྱག་རྒྱ་མཛད་པ་ནི། བླང་དོར་
ལ་མཁས་པའི་གདུལ་བྱ་རྣམས་མཆོག་གི་དངོས་གྲུབ་སངས་རྒྱས་ཀྱི་སའི་བདེ་བའི་
དགའ་སྟོན་གྱི་མགྲོན་དུ་མྱུར་བར་ཤོག་ཅེས་འབོད་པ་འདྲ་བ་ཁྱོད་ལ་ཕྱག་འཚལ་



༡༦༨
བའོ། །གཉིས་པ་གཡོན་གྱི་ཕྱག་སྟབས་ལ་བསྟོད་པ་ནི། རྩ་བ་ལས། །
ཕྱག་གཡོན་དཀོན་མཆོག་གསུམ་མཚོན་སྐྱབས་སྦྱིན་གྱིས། །
འཇིགས་པ་བརྒྱ་ཕྲག་མཐོང་བའི་སྐྱེ་བོ་རྣམས། །
མ་འཇིགས་ང་ཡིས་མྱུར་དུ་བསྐྱབ་བོ་ཞེས། །
གསལ་བར་མཚོན་པ་ཁྱེད་ལ་ཕྱག་འཚལ་ལོ། །
ཞེས་གསུངས་ཏེ། ཕྱག་གཡོན་པ་རང་ཉིད་ཀྱི་ཐུགས་སངས་རྒྱས། གསུང་ཆོས།
སྐུ་དགེ་འདུན་ཏེ་དཀོན་མཆོག་གསུམ་ཚང་བའི་སྐྱབས་གནས་མཐར་ཐུག་ཏུ་མཚོན་
པའི་ཕྱིར་མཐེབ་སྲིན་སྦྱར་ནས་ལྷག་མ་གསུམ་བསྒྲེང་བ་གཡོན་གྱི་ནུ་མའི་ནང་དུ་
ཕྱག་མཐིལ་མཐུར་ལ་བསྟན་པའི་སྐྱབས་སྦྱིན་ཀྱི་ཕྱག་རྒྱས་འཁོར་བ་སྤྱི་བྱ་བྲག་
གི་འཇིགས་པ་བརྒྱ་ཕྲག་དུ་མ་མཐོང་བའི་སྐྱེ་བོ་རྣམས་ལ། སྐྱེད་བྱེད་རྣམས་མ་
འཇིགས་ཤིག་ང་ནི་སྐྱབས་གནས་ཀུན་འདུས་ཡིན་པས་མྱུར་དུ་འཇིགས་པ་ལས་
བསྐྱབ་པར་བྱའོ་ཞེས་གསལ་བར་མཚོན་ཁྱོད་ལ་ཕྱག་འཚལ་བའོ། བཞི་པ་ཕྱག་
མཚན་ལ་བསྟོད་པ་ནི། རྩ་བ་ལས། -
ཕྱག་གཉིས་ཨུཏཔལ་སྔོན་པོས་མཚན་པ་ནི། ། ་
འགྲོ་ཀུན་སྲིད་པའི་བདེ་ལ་མ་ཆགས་པར། །
ཐར་པ་ཆེན་པོའི་གྲོང་དུ་ཞུགས་ཤིག་ཅེས། །
བརྩོན་པའི་ལྕག་གིས་བསྐུལ་འདྲ་ཁྱོད་ལ་འདུད། །



༡༦༩
ཅེས་གསུངས་ཏེ། ཕྱག་གཡས་གཡོན་གཉིས་ཕྱག་མཚན་ཨུཏཔལ་སྔོན་པོས་མཚན་
པ་ནི་མཁའ་མཉམ་གྱི་འགྲོ་བ་ཁྱེད་རྣམས་སྲིད་པའི་བདེ་བ་ནི་འགྱུར་བའི་སྡུག་བསྔལ་
ཡིན་པས་དེ་ལ་མ་ཆགས་པར་ཐར་པ་ཆེན་པོ་སངས་རྒྱས་ཀྱི་གྲོང་ཁྱེར་དུ་ཞུགས་
ཤིག་ཅེས་བརྩོནའགྲུས་སྐྱེད་པའི་ལྕག་བསྣུན་ཏེ་ཡང་དང་ཡང་དུ་བསྐུལ་བ་དང་
འདྲ་བ་ཁྱོད་ལ་འདུད་པའོ། །གཉིས་པ་སྐུའི་རྒྱན་གོས་ལ་བསྟོད་པ་ལ་གསུམ།
རིགས་བདག་ལ་བསྟོད་པ། ལྷ་རྫས་ཀྱི་ན་བཟའ་ལ་བསྟོད་པའོ། །དང་པོ་ནི། རྩ་
བ་ལས། །
པདྨ་རཱ་གའི་མདངས་ལྡན་འོད་དཔག་མེད། ། །
མཉམ་བཞག་བདུད་རྩིས་གང་བའི་ལྷུང་བཟེད་བསྣམས། །
འཆི་མེད་དངོས་གྲུབ་སྩོལ་བས་སྤྱི་བོར་བརྒྱན། །
བདག་གི་འཆི་བདག་འཇོམས་པ་ཁྱོད་ལ་འདུད། །
ཅེས་གསུངས་ཏེ། རིན་པོ་ཆེ་པདྨ་རཱ་གིའ་མདོག་ལྟར་དམར་བའི་རྒྱལ་བ་འོད་
དཔག་མེད་ཞལ་གཅིག་ཕྱག་གཉིས་པ། མཉམ་གཞག་གི་ཕྱག་རྒྱའི་སྟེང་ན་འཆི་
མེད་ཚེའི་བདུད་རྩིས་གང་བའི་བེཌུར་ཡའི ཧུང་བཟེད་བསྣམས་པས་སྒྲུབ་པ་པོ་
ལ་འཆི་མེད་ཚེའི་དངོས་གྲུབ་སྩོལ་བར་མཛད་པའི་རིགས་ཀྱི་བདག་པོས་རྗེ་བཙུན་
མ་ཉིད་ཀྱི་སྐུའི་སྤྱི་བོར་བརྒྱན་པས་ནི་གསོལ་བ་འདེབས་པ་པོ་བདག་གི་འཆི་བདག་
གི་བདུད་ལྷག་མེད་དུ་འཇོམས་པར་མཚོན་མ་ཁྱོད་ལ་འདུད་པའོ། གཉིས་པ་རིན་



༡༧༠
པོ་ཆེའི་རྒྱན་ལ་བསྟོད་པ་ནི། རྩ་བ་ལས།
ཚོགས་གཉིས་མཐོ་རིས་བཟོ་བོའི་འདུ་བྱེད་ཀྱིས། །
གཞལ་མེད་ལྷ་ཡི་ཡིད་བཞིན་ནོར་བུ་རྣམས། ། ་
མཛེས་མཛེས་གཅིག་ཏུ་བསྡུས་པའི་ཡིད་འཕྲོག་རྒྱན། །
ཀུན་གྱིས་བརྒྱན་པ་ཁྱོད་ལ་ཕྱག་འཚལ་ལོ། །
ཞེས་གསུངས་ཏེ། བསོད་ནམས་དང་ཡེ་ཤེས་ཀྱི་ཚོགས་གཉིས་མཐོ་རིས་ལྷའི་
བཟོ་བོ་བི་ཤྭ་ཀརྨའི་གཟུགས་སུ་བཀོད་པ་དེའི་ལག་པའི་འདུ་བྱེད་ཀྱིས། རིན་ཐང་
གཞལ་དུ་མེད་པའི་ལྷའི་ཡིད་བཞིན་གྱི་ནོར་བུ་རིན་པོ་ཆེ་རྣམས་ཀྱི་མཛེས་པ་ཕྱོགས་
གཅིག་ཏུ་བསྡུས་པ་ལྟ་བུར་ལྟ་བ་པོ་རྣམས་ཀྱི་ཡིད་ཀྱི་བརྟན་པ་དབང་མེད་དུ་འབྲོག་
པའི་དབུ་རྒྱན། སྙན་རྒྱན། མགུལ་རྒྱན། སེ་མོ་དོ། དོ་ཤལ། ཕྱག་གདུབ།
ཞབས་གདུབ། འོག་པག་སྟེ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ་ཁྱོད་ལ་ཕྱག་
འཚལ་བའོ། །གསུམ་པ་ལྷ་རྫས་ཀྱི་ན་བཟའ་ལ་བསྟོད་པ་ནི། རྩ་བ་ལས།
མར་གད་རི་བོས་འཇའ་ཚོན་གྱོན་པ་བཞིན། །
སྐུ་སྟོད་ལྷ་རྫས་གོས་ཀྱི་ག་ཤ་ཅན། །
ཕྲ་ཞིང་ལྡེམ་ལ་མཛེས་པའི་རྐེད་སྐབས་ནི། །
པ་ཉཙ་ལི་ཀའི་ཤམ་ཐབས་འཛིན་ལ་འདུད། །
ཅེས་གསུངས་ཏེ། ནོར་བུ་མརྒད་ལྟར་ལྗང་བའི་རི་བོས་ཁ་དོག་ལྔ་ལྡན་གྱི་འཇའ་



༡༧ ༡
ཚོན་གོས་སུ་གྱོན་པ་བཞིན་དུ་སྐུ་སྟོད་ལ་སྤྱད་ན་སྟོང་གསུམ་ཁེབས་ཤིང་བཏེག་ན་
སོར་མོས་ཐེག་པའི་ལྷ་རྫས་ཀྱི་གོས་ཀྱིས་ག་ཤལ་དུ་བྱས་ཤིང་། ལྗོན་ཤིང་གི་ལྕག་
ཕྲན་ལྟར་ཕྲ་ཞིང་ལྡེམ་ལ་ཤིན་ཏུ་མཛེས་པའི་རྐེད་སྐབས་མན་ཆད་ལ་ནི་པཉཙ་ལི་
ཀསྟེ་ཁ་དོག་ལྔ་ལྡན་གྱི་ཤམ་ཐབས་འཛིན་པ་ལ་འདུད་པའོ། །གསུམ་པ་སྐུའི་འཁོར་
་ལ་བསྟོད་པ་ལ་གསུམ། གཡས་གཡོན་དུ་ལྡེམ་གྱིས་མཛེས་པ་ལ་བསྟོད་པ། མཆོད་
པའི་ལྷ་མོས་མཆོད་པ་འབུལ་བ་ལ་བསྟོད་པ། འཇིག་རྟེན་པའི་ལྷ་མོས་བསྙེན་དཀའ་
བ་ལ་བསྟོད་པའོ། །དང་པོ་ནི། རྩ་བ་ལས།
གཡས་ན་མྱ་ངན་མེད་པའི་འོད་ཟེར་ཅན། །
ཞི་བའི་ཉམས་ལྡན་གསེར་མདོག་ཉི་འོད་འཕྲོ། །
གཡོན་ན་རལ་གཅིག་ནམ་མཁའི་མཛེས་པ་འཕྲོག །
ཁྲོ་ཆགས་བརྗིད་པའི་མཛེས་པ་དེ་ལ་འདུད། །
ཅེས་གསུངས་ཏེ། །སྐུའི་གཡས་ཕྱོགས་ན་མྱ་ངན་མེད་པའི་འོད་ཟེར་ཅན་མ་ཞི་
ཞིང་འཛུམ་པའི་ཉམས་དང་ལྡན་པ་སྐུ་གསེར་གྱི་མདོག་ཅན་ལས་ཉི་མའི་འོད་ཟེར་
ལྟ་བུ་འཕྲོ་བ་དང་། གཡོན་ཕྱོགས་ན་རལ་གཅིག་སྐུ་མདོག་སྔོན་མོ་སྤྲིན་མེད་ཀྱི་
ནམ་མཁའི་མཛེས་སྡུག་ཀྱང་འཕྲོག་ནུས་པ་ལྟ་བུ། ཁྲོ་ཞིང་ཆགས་ལ་བརྗིད་པའི་
ཉམས་དང་ལྡན་པ། འཁོར་གྱི་ལྷ་མོ་འདི་གཉིས་ཀྱི་ཕྱག་མཚན་ལ་མི་འདྲ་བ་སྣ་
ཚོགས་འདུག་ཀྱང་། རྗེ་འདི་ཉིད་ཀྱི་བསྟོད་པར་སྔ་མས་རྡོ་རྗེ་ཨ་ཤ་དང་། ཕྱི་



༡༧༢
མས་གྲི་གུག་ཐོད་པ་འཛིན་པར་གསུངས་སོ། །དེས་ན་དེ་ལྟ་བུའི་འཁོར་གྱིས་མཛེས་
པ་དེ་ལ་འདུད་པའོ། །གཉིས་པ་མཆོད་པའི་ལྷ་མོས་མཆོད་པ་འབུལ་བ་ལ་བསྟོད་
པ་ནི། རྩ་བ་ལས།
དྲུག་ལྡན་གླུ་དང་མཛེས་པའི་གར་ལ་མཁས། །
གདུགས་དཀར་རྔ་ཡབ་པི་ཝང་གླིང་བུ་སོགས། །
རབ་འབྱམས་མཆོད་རྫས་འཛིན་པའི་ལྷ་མོའི་ཚོགས། །
ནམ་མཁའ་གང་བས་མཆོད་ལ་ཕྱག་འཚལ་ལོ། ། །
ཞེས་གསུངས་ཏེ། ཁ་ནས་ཕྲ་སྦོམ་འགྱུར་ཁུགས་འདེགས་འཇོག་སྟེ་ཡན་ལག་
དྲུག་དང་ལྡན་པའི་གླུ་ལེན་པ་དང་། རྐད་པས་མཛེས་པའི་གར་སྣ་ཚོགས་བསྒྱུར་
བ་ལ་མཁས་ཤིང་། ལག་པས་གདུགས་དཀར་པོ་གསེར་གྱི་ཡུ་བ་ཅན་དང་། ཇོ་
ཡབ་ནོར་བུའི་ཡུ་བ་ཅན་དང་། བེཊྛཱརཱཡའི་པི་ཝང་རྒྱུད་སྟོང་དང་ལྡན་པ་དང་།
གསེར་གྱི་གླིང་བུ་སོགས་གྲངས་རབ་འབྱམས་ཀྱི་ལྷ་མིའི་མཆོད་རྫས་འཛིན་པའི་
མཆོད་པའི་ལྷ་མོའི་ཚོགས་ནམ་མཁའི་ཁྱོན་ཐམས་ཅད་གང་བས་དུས་རྟག་ཏུ་མཆོད་
པར་མཛད་པ་ལ་ཕྱག་འཚལ་བའོ། །གསུམ་པ་འཇིག་རྟེན་པའི་ལྷ་མོས་བསྙེན་
དཀའ་བ་ལ་བསྟོད་པ་ནི། རྩ་བ་ལས།
དཔལ་མོ་ལེགས་བརྗོད་མ་དང་རི་སྐྱེས་སོགས། །
ཡིད་འོང་འཆི་མེད་བུ་མོ་སྟོང་དག་གིས། །



༡༧༣
ཁྱོད་དྲུང་བྲན་མ་ཙམ་ཡང་ཐོབ་དཀའ་བ། །
མཛེས་སྡུག་ལྷ་མོའི་སྐུ་ལ་ཕྱག་འཚལ་ལོ། །
ཞེས་གསུངས་ཏེ། ཁྱབ་འཇུག་གི་ཆུང་མ་དཔལ་མོ་དང་། བརྒྱ་བྱིན་གྱི་ཆུང་
མ་ལེགས་རྗོད་མ་དང་། དབང་ཕྱུག་གི་ཆུང་མ་རི་སྐྱེས་མ་སོགས་ཡིད་དུ་འོང་
བའི་འཆི་མེད་ལྷའི་བུ་མོ་སྟོང་ཕྲག་མང་པོས་ཀྱང་རྗེ་བཙུན་མ་ཁྱེད་ཀྱི་དྲུང་དུ་བྲན་
གཡོག་མོའི་གོས་ཙམ་ཡང་ཐོབ་པར་དཀའ་བའི་མཛེས་ཤིང་སྙིང་དུ་སྡུག་པའི་ལྷ་
མོ་སྒྲོལ་མའི་སྐུ་ལ་ཕྱག་འཚལ་བའོ། །གཉིས་པ་གསུང་ལ་བསྟོད་པ་ནི། རྩ་བ་
ལས། །
ཐུགས་རྗེའི་ཆུ་འཛིན་རྒྱས་པའི་ཀློང་ཡངས་ནས། །
གསུང་སྙན་ཚངས་དབྱངས་སྤྲིན་གྱི་རྔ་སྒྲ་ཅན། །
གདུལ་བྱའི་འཛིན་མར་ཡན་ལག་བརྒྱད་ཆོས་ཆར། །
ཀུན་ཏུ་འབེབས་མཁས་མ་ལ་ཕྱག་འཚལ་ལོ། ། །
ཞེས་གསུངས་ཏེ། སེམས་ཅན་སྡུག་བསྔལ་གྱི་མནར་བ་ལ་མི་བཟོད་པའི་ཐུགས་
རྗེའི་ཆུ་འཛིན་ཏེ་ཆར་སྤྲིན་ཤིན་ཏུ་རྒྱས་པའི་ཀློང་དཀྱིལ་ཡངས་པོ་ནས། གསུང་
རྣ་བར་སྙན་ཅིང་རྒྱུན་རིང་དུ་གྲག་པས་ཚངས་པའི་དབྱངས་ནི་སྤྲིན་གྱི་རྔ་སྒྲ་སྟེ་
འབྲུག་སྒྲའི་གཟུགས་སུ་བྱས་པ་དེས་རང་གིས་གདུལ་བྱའི་འཛིན་མ་སྟེ་ས་གཞིར།
ལྟ་རྟོག་དག་ལས་འཚོ་དང་རྩོལ། །དྲན་ཏིང་འཕགས་ལམ་ཡན་ལག་བརྒྱད། །ཅེས་



༡༧ ༤
དང་། དྭངས་བསིལ་ཡང་འཇམ་དྲི་རོ་ཞིམ། །མགྲིན་པ་ལ་ཕན་ལྟོར་མི་གནོད།
ཅེས་པ་ལྟར། ཡན་ལག་བརྒྱད་དང་ལྡན་པའི་ཆོས་ཀྱི་ཆར་ཆེན་པོ་དུས་ཀུན་ཏུ་
རན་པར་འབེབས་མཁས་མ་ལ་ཕྱག་འཚལ་བའོ། །གསུམ་པ་ཐུགས་ལ་བསྟོད་
པ་ལ་བཞི། མཁྱེན་རབ་མཐར་ཕྱིན་ལ་བསྟོད་པ། བརྩེ་བ་མཐར་ཕྱིན་ལ་བསྟོད་
པ། མཛད་པ་མཐར་ཕྱིན་ལ་བསྟོད་པ། ནུས་པ་མཐར་ཕྱིན་ལ་བསྟོད་པའོ། །དང་
པོ་ནི། རྩ་བ་ལས། །
ཤེས་བྱ་ཀུན་གཟིགས་ཡོན་ཏན་རྒྱ་མཚོའི་གཏེར། །
ཇི་བཞིན་མ་ལུས་བརྗོད་པར་སུ་ཡིས་ནུས། །
བློ་གྲོས་ཐོགས་མེད་སྟོབས་བཅུ་མངའ་བའི་ཐུགས། །
མཁྱེན་རབ་མཐར་ཕྱིན་མ་ལ་ཕྱག་འཚལ་ལོ། །
ཞེས་གསུངས་ཏེ། ཇི་ལྟ་ཇི་སྙེད་ཀྱི་ཤེས་བྱ་ཐམས་ཅད་མངོན་གསུམ་དུ་གཟིགས་
པ་དང་། ཟག་མེད་སྡེ་ཚན་ཉེར་གཅིག་སོགས་ཡོན་ཏན་རྒྱ་མཚོའི་གཏེར་དུ་གྱུར་
པ་ཇི་ལྟ་བ་བཞིན་དུ་སེམས་ཅན་སུས་ཀྱང་བརྗོད་པར་མི་ནུས་ཀྱང་མདོར་བསྡུས་
གནད་ཀྱི་དོན་ཙམ་ནི། བློ་གྲོས་ཤེས་བྱ་གང་ལའང་ཐོགས་རྡུགས་མེད་པས་གནས་
དང་གནས་མ་ཡིན་པ་དང་། ལས་ཀྱི་རྣམ་པར་སྨིན་པ་དང་། མོས་པ་སྣ་ཚོགས་
པ་དང་། ཁམས་སྣ་ཚོགས་པ་དང་། དབང་པོ་མཆོག་དང་མཆོག་མ་ཡིན་པ་
དང༌། ཐམས་ཅད་དུ་འགྲོ་བའི་ལམ་དང་། ཀུན་ནས་ཉོན་མོངས་དང་རྣམ་པར་



༡༧༥
བྱང་བ་དང་། སྔོན་གྱི་གནས་རྗེས་སུ་དྲན་པ་དང་། འཆི་འཕོ་བ་དང་སྐྱེ་བ་དང་།
ཟག་པ་ཟད་པ་རྣམས་ཇི་ལྟ་བ་བཞིན་དུ་མཁྱེན་པའི་སྟོབས་བཅུ་མངའ་བའི་ཐུགས་
དང་ལྡན་པས་ན་མཁྱེན་པ་རབ་ཀྱི་མཐར་ཕྱིན་མ་ལ་ཕྱག་འཚལ་བའོ། །གཉིས་
པ་བརྩེ་བ་མཐར་ཕྱིན་ལ་བསྟོད་པ་ནི། རྩ་བ་ལས། །
ཞི་བ་བརྙེས་ཀྱང་ཐུགས་རྗེའི་གཞན་དབང་གིས། །
སྡུག་བསྔལ་རྒྱ་མཚོར་བྱིང་བའི་འགྲོ་བ་རྣམས། །
ཐུགས་རྗེའི་ཕྱག་གིས་མྱུར་དུ་འདྲེན་མཛད་མ། །
བརྩེ་བ་མཐར་ཕྱིན་མ་ལ་ཕྱག་འཚལ་ལོ། །
ཞེས་གསུངས་ཏེ། མཁྱེན་པའི་སྡུག་ཀུན་ས་བོན་དང་བཅས་པ་ཞི་བའི་གོ་འཕང་
བརྙེས་ཀྱང་ཐུགས་རྗེ་ཆེན་པོའི་གཞན་དབང་དུ་གྱུར་པས་འཁོར་བ་སྤྱི་བྱེ་བྲག་གི་
སྡུག་བསྔལ་གྱི་རྒྱ་མཚོའི་ཀློང་དུ་བྱིང་བའི་མ་རྒན་འགྲོ་བ་རྣམས་ཐུགས་རྗེའི་ཕྱག་
རིང་བརྐྱངས་ཏེ་མྱུར་དུ་མི་གནས་པའི་མྱང་འདས་སུ་འདྲེན་པར་མཛད་པའི་བརྩེ་
མཐར་གྱི་མཐར་ཕྱིན་མ་ལ་ཕྱག་འཚལ་ལོ། །གསུམ་པ་མཛད་པ་མཐར་ཕྱིན་
མ་ལ་བསྟོད་པ་ནི། རྩ་བ་ལས།
ཞི་རྒྱས་དབང་དང་དྲག་པོའི་འཕྲིན་ལས་རྣམས། །
རྒྱ་མཚོའི་རླབས་བཞིན་དུས་ལས་མི་འདའ་བར། ། ་
ལྷུན་གྲུབ་རྒྱུན་མི་ཆད་པར་འཇུག་མཛད་མ། །



والد و
མཛད་པ་མཐར་ཕྱིན་མ་ལ་ཕྱག་འཚལ་ལོ། །
ཞེས་གསུངས་ཏེ། འདོད་དོན་དབང་དུ་བསྡུ་བ་དང་། དགྲ་བགེགས་ཚར་གཅོད་
པའི་དྲག་པོའི་འཕྲིན་ལས་རྣམ་པ་བཞི་པོ་རྣམས་རྒྱ་མཚོའི་རླབས་འཕྲེང་ཞག་བདུན་
བདུན་ནས་འབྱུང་བ་དེ་གང་གིས་ཀྱང་མི་བཟློག་པ་བཞིན་དུ་དུས་ལས་སྐད་ཅིག་
ཀྱང་མི་འདའ་བར་འབད་རྩོལ་མེད་པར་ལྷུན་གྱིས་གྲུབ་ཅིང་རྒྱུན་ཆད་པ་མེད་པར་
གདུལ་བྱའི་རྒྱུད་ལ་འདུག་པར་མཛད་པས་ན་མཛད་པ་རབ་ཀྱི་མཐར་ཕྱིན་མ་ལ་
ཕྱག་འཚལ་བའོ། །བཞི་པ་ནུས་པ་མཐར་ཕྱིན་ལ་བསྟོད་པ་ནི། རྩ་བ་ལས།
འཇིགས་ཆེན་སྡུག་བསྔལ་བརྒྱད་དང་འབྱུང་པོའི་གདོན། །
ཉོན་མོངས་ཤེས་བྱའི་སྒྲིབ་པའི་འཇིགས་པ་རྣམས། །
ཁྱོད་ཞབས་དྲན་པའི་མོད་ལ་སྐྱོབས་མཛད་མ། །
ནུས་པ་མཐར་ཕྱིན་མ་ལ་ཕྱག་འཚལ་ལོ། །
ཞེས་གསུངས་ཏེ། འོག་ནས་འབྱུང་བ་ལྟར་གྱི་འཇིགས་པ་ཆེན་པོ་ལས་བྱུང་བའི་
སྡུག་བསྔལ་བརྒྱད་དང་། འབྱུང་པོའི་གདོན་གྱིས་གཙེས་པོ་དང་། ཉོན་སྒྲིབ་
དང་ཤེས་སྒྲིབ་ཀྱི་འཇིགས་པ་རྣམས། དྲི་མེད་འོད་ལས། འདི་ཡི་དཔལ་ནི་མྱུར་
ཐོབ་སླར། རྟག་ཏུ་རྣལ་འབྱོར་མ་རྣམས་ཞབས། །རྣལ་འབྱོར་གང་ཞིག་སྒོམ་
པ་དེའི། །བགེགས་ནི་རྟག་ཏུ་ཉམས་པར་འགྱུར། །ཞེས་གསུངས་པ་ལྟར། ལྷ་
མོ་ཁྱོད་ཀྱི་ཞབས་གཡས་གཡོན་གཉིས་ཡིད་ལ་དྲན་པ་དེའི་མོད་ལ་སྐྱོབ་པར་མཛད་



กปป
པས་ན་ནུས་པ་རབ་ཀྱི་མཐར་ཕྱིན་མ་ལ་ཕྱག་འཚལ་བའོ། །གཉིས་པ་གསོལ་བ་
གདབ་པ་ལ་གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ།
དང་པོ་ནི། རྩ་བ་ལས།
དེ་ལྟར་སྐྱབས་འོས་ཁྱོད་ཀྱིས་ལུས་ཅན་རྣམས། །་
ནད་རིམས་གདོན་བགེགས་དུས་མིན་འཆི་བ་དང་། །
རྨི་ལམ་ངན་དང་མཚན་མ་ངན་པ་སོགས། །
འཇིགས་པ་ཀུན་ལས་མྱུར་དུ་བསྐྱབ་ཏུ་གསོལ། །
ཞེས་གསུངས་ཏེ། དེ་ལྟར་མཁྱེན་བརྩེ་ནུས་པ་མཐར་ཕྱིན་མངའ་བས་གཏན་གྱི་
སྐྱབས་སུ་འོས་པའི་འཕགས་མ་ཁྱོད་ཀྱིས་བདག་དང་བདག་འདྲ་བའི་མཁའ་མཉམ་
གྱི་ལུས་ཅན་རྣམས་རླུང་ལ་སོགས་པའི་ནད་དང་། ཉིན་གཅིག་པ་ལ་སོགས་པའི་
རིམས་དང་། གདོན་རིགས་སུམ་བརྒྱ་དྲུག་ཅུ་དང༌། བགེགས་རིགས་སྟོང་ཕྲག་
བརྒྱད་ཅུ་དང་། དུས་མ་ཡིན་པའི་འཆི་བ་རྣམ་པ་བརྒྱད་དང་། གཉིད་དུས་ཀྱི་
རྨི་ལམ་ངན་པ་དང་། སད་དུས་ཀྱི་མཚན་མ་ངན་པ་སོགས་འཇིགས་པ་ཆེན་པོ་
ཀུན་ལས་མྱུར་དུ་བསྐྱབ་པར་མཛད་དུ་གསོལ་བའོ། །གཉིས་པ་རྒྱས་པར་བཤད་
པ་ལ་བརྒྱད་ལས། དང་པོ་ང་རྒྱལ་དང་སེང་གེའི་འཇིགས་པ་ལས་སྐྱོབ་པར་གསོལ་
བ་ནི། ༩ རྩ་བ་ལས།
འཇིག་ཚོགས་ལྟ་བའི་རི་སུལ་གནས་བཅས་ཏེ། །



༡༧༨
གཞན་ལས་མཆོག་ཏུ་འཛིན་པས་སེམས་ཁེངས་ཤིང་། །
ཕ་རོལ་ཁྱད་དུ་གསོད་པའི་སྦར་ཁྱིམ་ཅན། ། །
ང་རྒྱལ་སེང་གེའི་འཇིགས་པ་བསྐྱབ་ཏུ་གསོལ། ། །
ཞེས་གསུངས་ཏེ། རང་གི་ཕུང་པོ་ལ་དམིགས་ནས་ང་དང་ང་ཡིར་འཛིན་པའི་
འཇིག་ཚོགས་ལ་ལྟ་བའི་རི་བོའི་སུལ་དུ་གནས་བཅས་ཏེ། དམན་པ་འདི་ལས་
བདག་ཁྱད་པར་དུ་འཕགས་སོ་སྙམ་དུ་གཞན་ལས་རང་ཉིད་མཆོག་ཏུ་འཛིན་པས་
སེམས་རྒྱུད་རབ་ཏུ་ཁེངས་ཤིང་། ཕ་རོལ་དམན་པར་བལྟས་ནས་ཁྱད་དུ་གསོད་
པའི་སྦར་ཁྱིམ་མི་བཟད་པ་དང་ལྡན་པའི་ནང་རང་རྒྱུད་ཀྱི་ང་རྒྱལ་དང་། ཕྱི་སེང་
གིའི་འཇིགས་པ་ལས་བསྐྱབ་པའི་ཕྱིར་དུ་གསོལ་བ་འདེབས་པ་སྟེ། སྔོན་ཡང་ཤིང་
འཐུན་ཞིག་ནགས་སུ་སོང་བ་སེང་གེ་མ་བཀྲེས་པ་དང་འཕྲད་ནས་ཁར་ཐོགས་ཏེ་
ཟ་བར་བརྩམས་པ་ན། སྒྲོལ་མ་ལ་གསོལ་བ་བཏབ་པས། བུད་མེད་ཤིང་ལོའི་
གོས་ཅན་ཞིག་བྱུང་བས་སེང་གེའི་ཁ་ནས་བླངས་ཏེ་ཚོང་དུས་སུ་བཞག་པ་ལྟར་རོ།
གཉིས་པ་གཏི་མུག་དང་གླང་པོའི་འཇིགས་པ་ལས་སྐྱོབ་པར་གསོལ་བ་ནི། རྩ་བ་
ལས། །
དྲན་ཤེས་ལྕགས་ཀྱུ་རྣོན་པོས་མ་བཏུལ་ཞིང་། །
འདོད་ཡོན་མྱོས་ཆུ་འཐུངས་པས་འཐོམས་པའི་མཐུས། །
ལོག་པའི་ལམ་ཞུགས་གནོད་འཚེའི་མཆེ་བ་གཙིགས། །



༡༧༩
གཏི་མུག་གླང་པོའི་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། བླང་དོར་མ་བརྗེད་པའི་དྲན་པ་དང་། ལེགས་ཉེས་གང་ལ་
སྤྱོད་ཤེས་པའི་ཤེས་བཞིན་གྱི་ལྕགས་ཀྱུ་རྣོན་པོས་མ་བཏུལ་ཞིང་། གཟུགས་སྒྲ་
དྲི་རོ་རེག་བྱའི་འདོད་ཡོན་ལྔ་དང་། རང་གི་དཔྲལ་བའི་མྱོས་བྱེད་ཀྱི་བུམ་པ་ནས་
བབས་པའི་ཆུ་འཐུངས་བས་མ་གོ་བོ་འཐོམས་པའི་འཐུས། ཕྱིན་ཅི་ལོག་གི་ལམ་
དུ་ཞུགས་ནས། གཞན་ལ་གནོད་ཅིང་འཚེ་བའི་མཆེ་བ་གཙིགས་པར་བྱེད་པའི་
ནང་རང་རྒྱུད་ཀྱི་ཆོས་ཀྱི་གནས་ལུགས་ལ་རྨོངས་པའི་གཏི་མུག་དང་། ཕྱི་གླང་
པོའི་འཇིགས་པ་ལས་བསྐྱབ་པར་གསོལ་བ་སྟེ། སྔོན་ཡོང་བུ་མོ་ཞིག་མེ་ཏོག་འཐུ་
དུ་སོང་བ་གླང་ཆེན་གཏུམ་པའི་སྣས་བཅིངས་ཏེ་མཆེ་བ་བསྣུན་པར་བརྩམས་པ་
ན། སྒྲོལ་མ་ལ་གསོལ་བ་བཏབ་པས། རྡོ་བའི་སྟེགས་དང༌། ཆོད་དུས་དང་།
འདུན་ཁར་དང་། ལྷ་ཁང་དང་། རྒྱལ་པོའི་སྒོ་ཁང་རྣམས་སུ་རིམ་པ་ལྟར་བཞག་
སྟེ་སྣ་ཤལ་གྱིས་ཕྱག་བྱས་པས་བསོད་ནམས་ཅན་དུ་རིག་ནས་རྒྱལ་པོའི་བཙུན་མོར་
གྱུར་པ་ལྟར་རོ། །གསུམ་པ་ཞེ་སྡང་དང་མེའི་འཇིགས་པ་ལས་སྐྱོབ་པར་གསོལ་
བ་ནི། རྩ་བ་ལས།
ཚུལ་མིན་ཡིད་བྱེད་རླུང་གིས་བསྐུལ་བ་ལས། །
ཉེས་སྤྱོད་དུད་སྤྲིན་འཁྲུག་པའི་ཀློང་དཀྱིལ་ནས། །
དགེ་བའི་ནགས་ཚལ་བསྲེག་པའི་ནུས་པ་ཅན། །



༡༨༠
ཞེ་སྡང་མེ་ཡི་འཇིགས་པ་བསྐྱབ་ཏུ་གསོལ། ། །
ཞེས་གསུངས་ཏེ། ཚུལ་བཞིན་མ་ཡིན་པ་ཉོན་མོངས་ཅན་གྱི་ཡིད་ལ་བྱེད་པའི་
རླུང་གིས་བསྐུལ་བ་ལ་བརྟེན་ནས། ལུས་ངག་གི་ཉེས་སྤྱོད་དུ་མའི་དུད་པ་སྤྲིན་
ཕུང་ལྟ་བུར་འཁྲུག་པའི་ཀློང་དཀྱིལ་ན་འབར་བས་བསྐལ་པ་བརྒྱ་སྟོང་དུ་བསགས་
པའི་དགེ་བའི་ནགས་ཚལ་ཡང་སྐད་ཅིག་ལ་སྲེག་པའི་ནུས་པ་ཅན་གྱི་ནད་རང་རྒྱུད་
ཀྱི་སྡུག་བསྔལ་དང་དེའི་གནས་ལ་དམིགས་ནས་ཁོང་ཁྲོའི་ཞེ་སྡང་དང༌། ཕྱི་མེའི་
འཇིགས་པ་ལས་བསྐྱབ་པར་གསོལ་བ་སྟེ། སྔོན་ཡང་ཁྱིམ་ཁང་ཞིག་ལ་མཚན་
མོ་ཤ་འཁོན་ཅན་གྱི་དགྲ་བོས་མེ་སྤར་བ་ན་འགྲོས་པར་བརྩམས་ཀྱང་ཐར་པའི་
ཆ་སྒྲོལ་མ་ལ་གསོལ་བ་བཏབ་པས། ཁྱིམ་གྱི་སྟེང་དུ་སྤྲིན་སྔོ་ཞིང་མཛེས་པ་ཞིག་
བྱུང་བ་ལས་ཆར་རྒྱུན་གཉའ་ཤིང་ཙམ་བབས་པས་མེ་ཞི་བ་ལྟ་བུའོ། །བཞི་པ་ཕྲག་
དོག་དང་སྦྲུལ་གྱི་འཇིགས་པ་ལས་སྐྱོབ་པར་གསོལ་བ་ནི། རྩ་བ་ལས།།
མ་རིག་འཐིབས་པོའི་ཁུང་དུ་མངོན་ཞེན་ཅིང་། །
གཞན་འབྱོར་ཕུན་ཚོགས་མཐོང་ཚེ་མི་བཟོད་པར། །
གདུག་པའི་དུག་གིས་མྱུར་དུ་ཁྱབ་བྱེད་པའི། ། །
ཕྲག་དོག་སྤྲུལ་གྱི་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། བླང་དོར་ལ་རྨོངས་པའི་མ་རིག་པ་ནགས་འཐིབས་པའི་ཁུང་
དུ་མངོན་པར་ཞེན་ཅིང་གང་ཟག་གཞན་གྱི་འབྱོར་པ་ཕུན་སུམ་ཚོགས་པ་མཐོང་



༡༨༡
བའི་ཚེ་མི་བཟོད་ཅིང་སེམས་འཁྲུག་པའི་གདུག་པའི་དུག་གིས་མྱུར་དུ་རང་གཞན་
ལ་ཁྱབ་པར་བྱེད་པའི་ནད་རང་རྒྱུད་ཀྱི་ཕྲག་དོག་དང་། ཕྱི་དུག་སྦྲུལ་གྱི་འཇིགས་
པ་ལས་བསྐྱབ་པར་གསོལ་བ་སྟེ། སྔོན་ཡང་སྨད་ཚོང་མ་ཞིག་མུ་ཏིག་གི་དོ་ཤལ་
ལྔ་བརྒྱ་སྟར་བའི་ཚོང་དཔོན་ཞིག་གི་ཁྱིམ་དུ་ཆས་པའི་ལམ་དུ་ཤིང་ལ་གནས་པ་
དུག་སྦྲུལ་ལུས་ལ་འཁྲིལ་པའི་ཚེ། སྒྲོལ་མར་གསོལ་བ་བཏབ་པས། སྦྲུལ་དེ་
མེ་ཏོག་གིས་འཕྲེང་བར་གྱུར་ནས་ཞག་བདུན་ལུས་ཀྱི་རྒྱན་དུ་གྱུར་པ་ལྟ་བུའོ། །ལྔ་
པ་ལྟ་ངན་དང་རྐུན་པོའི་འཇིགས་པ་ལས་སྐྱོབ་པར་གསོལ་བ་ནི། རྩ་བ་ལས།
བརྟུལ་ཞུགས་དམན་པའི་འབྲོག་དགོན་འཇིགས་རུང་དང་། །
རྟག་ཆད་མྱ་ངན་ཐང་ལ་རབ་རྒྱུ་ཞིང་། །
ཕན་བདེའི་གྲོང་དང་དགོན་པ་ཀུན་འཇོམས་པའི། །
ལྟ་ངན་རྐུན་པོའི་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། མེ་ལྔ་བསྟེན་པ་དང་གཡང་གཞི་འཆད་པ་སོགས་བརྟུལ་ཞུགས་
དམན་པའི་གྲོང་ལས་འཕགས་པའི་འབྲོག་དགོན་པ་འཇིགས་སུ་རུང་བ་དང་། བདག་
ལ་དམིགས་ནས་རྟག་པ་ཐེར་ཟུག་དང་། ཆད་པ་འཆི་འཕོ་མེད་པར་ལྟ་བའི་ཆུ་
དང་བྲལ་བའི་མྱ་ངམ་གྱི་ཐང་ལ་རབ་ཏུ་རྒྱུ་ཞིང་། གནས་སྐབས་མཐར་ཐུག་གི་
ཕན་བདེའི་གྲོང་སྡེ་དང་། དགོན་གནས་ཀུན་འཇོམས་པར་བྱ བའི། འཇིག་
ལྟ། མཐར་ལྟ། ལྟ་བ་མཆོག་འཛིན། རྟུལ་ཞུགས་མཆོག་འཛིན། ལོག་ལྟ་སྟེ་



༡༨༢
ནད་དང་རྒྱུད་ཀྱི་ལྟ་ངན་ལྔ་དང་། ཕྱི་རྐུན་པོའི་འཇིགས་པ་ལས་བསྐྱབ་པར་གསོལ་
བ་སྟེ། སྔོན་ཡང་ཡུལ་བྷ་རུ་ཀཙཛའི་ཚོང་དཔོན་ལོངས་སྤྱོད་དང་ལྡན་པ་ཞིག་
རྔ་མོང་སྟོང་དང་། ཁྱུ་མཆོག་ལྔ་བརྒྱ་ལ་ཚོང་ཟོང་བཀལ་ཏེ་མ་རུའི་ཡུལ་དུ་ཆས་
པའི་ལམ་གྱི་འབྲོག་དགོན་པར་མི་ཤ་ཟ་བའི་ཆོམ་རྐུན་སྟོང་ཙམ་གྱིས་འཇོམས་པ་
ན། སྒྲོལ་མར་གསོལ་བ་བཏབ་པས། གློ་བུར་དུ་དཔའ་བོ་གོ་མཚོན་ཐོགས་པ་
དཔག་ཏུ་མེད་པ་བྱུང་སྟེ་ཆོམ་རྐུན་རྣམས་རྒྱང་རིང་པོར་བསྐྲད་ནས་བདེ་བར་བྱས་
པ་ལྟ་བུའོ། །དྲུག་པ་སེར་སྣ་དང་ལྕགས་སྒྲོག་གི་འཇིགས་པ་ལས་སྐྱོབ་པར་གསོལ་
བ་ནི། རྩ་བ་ལས།
མི་བཟད་སྲིད་པའི་བཙོན་ཁང་ར་བ་རུ། །
ལུས་ཅན་རང་དབང་མེད་པར་འཆིང་བྱེད་ཅིང་། །
སྲིད་པའི་སྒོ་ལྕགས་དབྱེ་དཀས་འཁྱུད་པ་ཡི། །
སེར་སྣའི་ལྕགས་སྒྲོག་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། སྡུག་བསྔལ་དྲག་ཅིང་མི་བཟད་པ་དང་ལྡན་པའི་སྲིད་པ་འཁོར་
བའི་བཙོན་ཁང་གིས་ར་བ་རུ་ལུས་ཅན་རྣམས་རང་ལ་དབང་མེད་པར་དམ་དུ་
འཆིང་བར་བྱེད་ཅིང་། འདོད་ཆགས་སྲེད་པའི་སྒོ་ལྕགས་དབྱེ་བར་དཀའ་བས་
འཁྱུད་པའི་ནད་རང་རྒྱུད་ཀྱི་ཡོ་བྱད་གཏོང་མི་ནུས་པར་འཛིན་པའི་སེར་སྣ་དང་།
ཕྱི་ལྕགས་སྒྲོག་གི་འཇིགས་པ་ལས་བསྐྱབ་པར་གསོལ་བ་སྟེ། སྔོན་ཡང་རྐུན་པོའི་
E



༡༨༣
དཔོན་ཞིག་གིས་རྒྱལ་པོའི་མཛོད་ཕུག་སྟེ་ཞུགས་པས་ཆང་གི་བུམ་པ་དང་ཕྲད་པ་
འཐུངས་བས་བཟི་ནས་གཉིད་དུ་སོང་བ་བདག་པོས་རིག་སྟེ། བཙོན་རར་ལྕགས་
སྒྲོག་གིས་བཅིངས་ཤིང་སྡུག་བསྔལ་འཕྲད་པ་ན། སྒྲོལ་མར་གསོལ་བ་བཏབ་པས།
འདབ་ཆགས་ཁ་དོག་ལྔ་ལྡན་ཞིག་བྱུང་ནས་ལྕགས་སྒྲོག་བཀྲོལ་ཏེ་ཅི་བདེར་བཏང་
ཞིང་སླར་འཁོར་དང་བཅས་པ་ཆོམ་རྐུན་སོགས་སྡིག་སྤོང་དགེ་སྒྲུབ་ལ་སྦྱར་བ་
ལྟ་བུའོ། །བདུན་པ་འདོད་ཆགས་དང་ཆུའི་འཇིགས་པ་ལས་སྐྱོབ་པར་གསོལ་བ་
ནི། རྩ་བ་ལས།། །
ཤིན་ཏུ་བརྒལ་དཀའ་སྲིད་པའི་རྒྱུན་ཕྱོགས་ཁྱེར། །
ལས་རླུང་དྲག་པོའི་རྐྱེན་དང་ཉེ་བ་ལས། །
སྐྱེ་རྒ་ན་འཆིའི་རྦ་ཀློང་རབ་འཁྲུག་པའི། །
འདོད་ཆགས་ཆུ་བོའི་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། གཏིང་མཐའ་མི་མངོན་ལ་ཤིན་ཏུ་བརྒལ་བར་དཀའ་ཞིང་བརྒལ་
བ་པོ་རྣམས་སྲིད་པའི་རྒྱུན་ཕྱོགས་སུ་འཁྱེར་བ་དང་། ལས་ངན་གྱི་རླུང་ཤུགས་
དྲག་པོའི་རྐྱེན་དང་ཉེ་བར་འགྲོགས་པ་ལས་སྐྱེ་བའི་སྡུག་བསྔལ་དང་རྒ་བའི་སྡུག་
བསྔལ་དང་། ན་བའི་སྡུག་བསྔལ་དང༌། འཆི་བའི་སྡུག་བསྔལ་གྱི་རྦ་ཀློང་རབ་
ཏུ་འཁྲུག་པའི་ནང་རང་རྒྱུད་ཟག་བཅས་ཀྱི་དངོས་པོ་ལ་ཆགས་པའི་གདོད་ཆགས་
དང༌། ཕྱི་ཆུའི་འཇིགས་པ་ལས་བསྐྱབ་པར་གསོལ་བ་སྟེ། སྔོན་ཡང་ཚོང་པ་ལྔ་



༡༨ ༤
སྟོང་ཙམ་གྱིས་གྲུ་བོ་ཆེ་གསུམ་དང་བཅས་རིན་པོ་ཆེའི་གླིང་དུ་ཕྱིན་ནས་གྲུ་གཞན་
པ་གཉིས་རིན་པོ་ཆེ་དང་ཙནདན་ས་མཆོག་གིས་བསྐང་སྟེ་སླར་ལྡོག་པས། རྒྱ་
མཚོའི་ནོར་བདག་ཁྲོས་ནས་མི་མཐུན་པའི་རླུང་གིས་ཉ་མང་བའི་ཕྱོགས་སུ་ཁྱེར་
ཏེ་རྦ་ཀློང་དྲག་ཏུ་འཁྲུགས་པས་གྲུ་ཐག་ཆད་ནས་རིན་པོ་ཆེ་དང་ཙནདན གྱི་གྲུ་
སྟོར། གྲུ་བོ་ཆེ་ཡང་ཆུར་ནུབ་ལ་ཁེང་པ་ན་ཚོང་པ་རྣམས་ཀྱིས་འཇིག་རྟེན་པའི་
ལྷ་ལ་གསོལ་བ་ཡུན་རིང་དུ་བཏབ་ཀྱང་མ་ཕན་པ་ན། དགེ་བསྙེན་ཞིག་གིས་སྒྲོལ་
མ་ལ་གསོལ་བ་བཏབ་པས། དེ་མ་ཐག་ཏུ་མཐུན་པའི་རླུང་བྱུང་སྟེ་གྲུ་གསུམ་ཞག་
གཅིག་རང་ལ་འཛམ་གླིང་དུ་སླེབས་པ་ལྟ་བུའོ། །བརྒྱད་པ་ཐེ་ཚོམ་དང་ཤ་ཟའི་
འཇིགས་པ་ལས་སྐྱབ་པར་གསོལ་བ་ནི། རྩ་བ་ལས། །
ཀུན་ཏུ་རྨོངས་པའི་མཁའ་ལ་རབ་རྒྱུ་ཞིང་། །
ངེས་པ་དོན་དུ་གཉེར་ལ་ལྷག་པར་འཚེ། །
ཐར་པའི་སྲོག་ལ་རྒོལ་བའི་གདུག་པ་ཅན། ། །
ཐེ་ཚོམ་ཤ་ཟའི་འཇིགས་པ་བསྐྱབ་ཏུ་གསོལ། །
ཞེས་གསུངས་ཏེ། ཤེས་བྱ་ལ་ཀུན་ཏུ་རྨོངས་པའི་ནམ་མཁའ་ལ་རབ་ཏུ་རྒྱུ་ཞིང་།
ངེས་པ་སྟེ་བདེན་པ་མཐོང་བ་དོན་དུ་གཉེར་བ་རྣམས་ལ་ལྷག་པར་དུ་འཚེ་བ་དང་།
ཐར་པའི་སྲོག་ལ་རྒོལ་བའི་གདུག་རྩུབ་ཅན་གྱི་ནད་རང་རྒྱུད་ཀྱི་མཐའ་གཉིས་སུ་
དོགས་པའི་ཐེ་ཚོམ་པ། ཕྱི་ཤ་ཟའི་འཇིགས་པ་ལས་བསྐྱབ་པར་གསོལ་བ་སྟེ། སྔོན་



༡༨༥
ཡང་རྒྱ་གར་ཤར་ཕྱོགས་ཀྱི་གཙུག་ལག་ཁང་ཞིག་ཏུ་ཉན་ཐོས་སེནདྷ་པའི་དགེ་འདུན་
མང་དུ་གནས་པ་ལས། ལན་ཅིག་ནུབ་རེ་བཞིན་ཕྱི་རོལ་དུ་སོང་བའི་དགེ་སློང་
རེ་རེ་ཤི་ནས་ཚོགས་པ་བྲི་ཞིང་། ནུབ་གཞན་པར་དགེ་ཚུལ་ཞིག་གིས་ཕྱི་རོལ་
དུ་ཕྱིན་པས། ཤ་ཟ་མདོག་ནག་ཅིང་མཆེ་བ་གཙིགས་པ་ཞིག་གིས་མགོ་བོ་ནས་
བཟུང་བ་ན། སྒྲོལ་མ་ལ་གསོལ་བ་བཏབ་པས། ལྷ་མོ་ནག་མོར་རལ་གྲི་ཐོགས་
པ་ཞིག་གིས་ཤ་ཟ་ལ་བསྡིགས་པས། ཤ་ཟ་དེས་ས་འོག་ནས་ལྕགས་བུམ་མུ་ཏིག་
གིས་གང་བ་ཕྱུངས་ནས། དགེ་ཚུལ་ལ་ཕུལ་ཏེ་བཟོད་པར་གསོལ་བ་ལྟ་བུའོ།
།གསུམ་པ་དོན་སྡུ་བ་ནི། རྩ་བ་ལས།
ཁྱོད་ལ་བསྟོད་ཅིང་གསོལ་བ་བཏབ་པའི་མཐུས། །
དམ་ཆོས་སྒྲུབ་པའི་འགལ་རྐྱེན་ཞི་བ་དང་། །།
ཚེ་དང་བསོད་ནམས་དཔལ་དང་འབྱོར་པ་སོགས། །
མཐུན་པའི་རྐྱེན་རྣམས་ཡིད་བཞིན་འགྲུབ་པར་མཛོད། །
ཅེས་གསུངས་ཏེ། རྗེ་བཙུན་བཅོམ་ལྡན་འདས་མ་ཁྱོད་ལ་ཡོན་ཏན་དྲན་ནས་བསྟོད་
ཅིང་འདོད་དོན་འགྲུབ་པར་གསོལ་བ་བཏབ་པའི་མཐུ་ལ་བརྟེན་ནས་དམ་པའི་ཆོས་
སྒྲུབ་པའི་ཕྱི་ནང་གསང་བའི་འགལ་རྐྱེན་ཐམས་ཅད་ལྷག་མེད་དུ་ཞི་བ་དང་། ཚེ་
དང་བསོད་ནམས་དང་དཔལ་དང་འབྱོར་པ་ཕུན་སུམ་ཚོགས་པ་སོགས་མཐུན་པའི་
རྐྱེན་རྣམས་ཡིད་ལ་ཇི་ལྟར་བསམ་པ་བཞིན་དུ་འགྲུབ་པར་མཛད་དུ་གསོལ་བའོ།



༡༨༦
གསུམ་པ་སྨོན་ལམ་གདབ་པ་ལ་གཉིས། གཞན་གྱི་འདོད་དོན་འགྲུབ་པར་སྨོན་
པ་དང་། རང་གི་འདོད་དོན་འགྲུབ་པར་སྨོན་པའོ། །དང་པོ་ནི། རྩ་བ་ལས།
ཞིང་མཆོག་བདེ་བ་ཅན་དེར་འགྲོ་བ་ཀུན། །
འདྲེན་པ་འོད་དཔག་མེད་པས་རྗེས་བཟུང་ནས། །
དཀའ་བ་བརྒྱ་ཕྲག་སྤྱད་པ་མེད་པར་ཡང་། །
མྱུར་དུ་སངས་རྒྱས་ས་ལ་རེག་གྱུར་ཅིག །
ཅེས་སུངས་ཏེ། སངས་རྒྱས་ཀྱི་ཞིང་རྣམས་ཀྱི་ནང་ནས་རང་ཅག་གི་སྨོན་ཡུལ་
མཆོག་ཏུ་གྱུར་པ་ནུབ་ཕྱོགས་བདེ་བ་ཅན་དེར་མ་རྒན་འགྲོ་བ་ཀུན་སྐྱེས་ནས་འདྲེན་
མཆོག་འོད་དཔག་མེད་ཀྱིས་གསུང་གི་བདུད་རྩིས་རྗེས་སུ་བཟུང་ནས་དཀའ་བ་བརྒྱ་
ཕྲག་མང་པོས་རྒྱལ་སྲས་ཀྱི་སྤྱོད་པ་ལ་མ་སྦྱང་པར་ཡང་ཚེ་གཅིག་གཉིས་ལྟ་བུའི་
དུས་མྱུར་བ་ཉིད་དུ་སངས་རྒྱས་ཀྱི་ས་ལ་རེག་པ་སྟེ་གོ་འཕང་ཐོབ་པར་གྱུར་ཅིག་
པའོ། །གཉིས་པ་རང་གི་འདོད་དོན་འགྲུབ་པར་སྨོན་པ་ལ་གསུམ། གཞན་དོན་
འགྲུབ་པའི་རྒྱུ་ལ་སྨོན་པ། གཞན་དོན་འགྲུབ་པའི་རྐྱེན་ལ་སྨོན་པ། གཞན་དོན་
འགྲུབ་པའི་རྟེན་ལ་སྨོན་པའོ། དང་པོ་ནི། རྩ་བ་ལས།
བདག་ཀྱང་རྟག་ཏུ་ཚེ་རབས་དྲན་པ་དང་། །་
བྱང་ཆུབ་སེམས་དང་ནམ་ཡང་མི་འབྲལ་ཞིང་། །
རྒྱལ་སྲས་སྤྱོད་པ་རླབས་ཆེན་འཚོལ་བ་ལ། །



༡༨༧
བརྩོན་འགྲུས་ཆུ་བོའི་རྒྱུན་བཞིན་བསྟེན་པར་ཤོག ། .
ཅེས་གསུངས་ཏེ། བདག་ཀྱང་འདི་ནས་བཟུང་སྟེ་དུས་རྟག་ཏུ་ཚེ་རབས་སྔ་མའི་
གནས་ཚུལ་གསལ་བར་དྲན་པ་དང་། སེམས་ཅན་གྱི་དོན་དུ་སངས་རྒྱས་ཐོབ་
པར་འདོད་པའི་བྱང་ཆུབ་ཀྱི་སེམས་དང་དུས་ནམ་ཡང་མི་འབྲལ་ཞིང་། རྒྱལ་
བའི་སྲས་ཀྱི་སྤྱོད་པ་ཕར་ཕྱིན་དྲུག་དང་བསྡུ་བའི་དངོས་པོ་བཞི་སོགས་རླབས་པོ་
ཆེ་འཚོལ་བའི་ངང་ཚུལ་ཅན་དུ་བྱེད་པ་ལ་སྤྲོ་བའི་བརྩོན་འགྲུས་ཆུ་བོ་ཆེན་པོའི་
རྒྱུན་བཞིན་དུ་བསྟེན་པར་ཤོག་ཅིག་པའོ། །གཉིས་པ་གཞན་དོན་འགྲུབ་པའི་རྐྱེན་
ལ་སྨོན་པ་ནི། རྩ་བ་ལས། །
རང་དོན་སྒྲུབ་ལ་ནམ་ཡང་མི་རེ་ཞིང་། །
གཞན་དོན་འབའ་ཞིག་སྒྲུབ་ལ་གཞོལ་བ་དང་། །
སྤྱན་དང་མངོན་ཤེས་སྨྲ་མཁས་བཟོད་པ་སོགས། །
གཞན་དོན་བྱེད་པའི་རྐྱེན་རྣམས་ཚང་བར་ཤོག །
ཅེས་གསུངས་ཏེ། རང་དོན་བསྒྲུབ་པའི་ཕྱིར་དུ་ཉན་རང་གི་བྱང་ཆུབ་ལ་ནམ་
དུ་ཡང་མི་རེ་ཞིང་། གཞན་དོན་དུ་སངས་རྒྱས་གོ་འཕང་འབའ་ཞིག་བསྒྲུབ་པ་
ལ་རྩེ་གཅིག་ཏུ་གཞོལ་བ་དང་། ཤའི་སྤྱན། ལྷའི་སྤྱན། ཤེས་རབ་ཀྱི་སྤྱན། ཆོས་
ཀྱི་སྤྱན། སངས་རྒྱས་ཀྱི་སྤྱན་ཏེ་སྤྱན་ལྔ་དང་། རྫུ་འཕྲུལ་གྱི་མངོན་ཤེས། གཞན་
སེམས་ཤེས་པའི་མངོན་ཤེས། སྔོན་གནས་རྗེས་དྲན་གྱི་མངོན་ཤེས། ལྷའི་མིག་



༡༨ ༨
གི་མངོན་ཤེས། ཟག་པ་ཟད་པའི་མངོན་ཤེས་དྲུག་དང་།ཆོས་ཀྱི་དོན་གདུལ་བྱ་
ལ་སྨྲ་བ་མཁས་པ་དང༌། ཆོས་འཆད་པའི་དཀའ་ལས་བཟོད་པ་སོགས་གཞན་
དོན་ཚུལ་བཞིན་དུ་བྱེད་པའི་མཐུན་རྐྱེན་རྣམས་ཚང་བར་ཤོག་ཅིག་པའོ། །གསུམ་
པ་གཞན་དོན་འགྲུབ་པའི་རྟེན་ལ་སྨོན་པ་ནི། རྩ་བ་ལས།
རབ་འབྱམས་ཞིང་དུ་རྒྱལ་བའི་དམ་ཆོས་ཀུན། །
རྒྱས་པར་བྱེད་ལ་ནམ་ཡང་མི་ཞུམ་ཞིང་། །
རྟག་ཏུ་སེམས་ཅན་ཀུན་དོན་བསྒྲུབ་པའི་ཕྱིར། ། །
རྒྱལ་བའི་གོ་འཕང་བདེ་བླག་ཐོབ་གྱུར་ཅིག །
ཅེས་གསུངས་ཏེ། ཕྱོགས་བཅུ་རབ་འབྱམས་རྒྱ་མཚོའི་ཞིང་ཁམས་སུ་རྒྱལ་
བའི་མདོ་སྔགས་ལུང་རྟོགས་ཀྱི་དམ་པའི་ཆོས་ཀུན་དང་ཞིང་རྒྱས་པར་བྱེད་པ་ལ་
དུས་ནམ་ཡང་བློའི་དཔའ་མི་ཞུམ་ཞིང་། དུས་རྟག་ཏུ་སེམས་ཅན་ཐམས་ཅད་
ཀྱི་གནས་སྐབས་དང་མཐར་ཐུག་གི་དོན་རྣམས་མཐར་ཕྱིན་པར་བསྒྲུབ་བའི་ཕྱིར་
དུ་རྣམ་མཁྱེན་རྒྱལ་བའི་གོ་འཕང་བདེ་བླག་ཏུ་ཐོབ་པར་གྱུར་ཅིག་པའོ། །གསུམ་
པ་མཇུག་གི་དོན་ནི། རྗེ་བཙུན་བཅོམ་ལྡན་འདས་མ་སེང་ལྡེང་ནགས་ཀྱི་སྒྲོལ་
མ་ལ་བསྟོད་པ་མཁས་པའི་གཙུག་རྒྱན་ཞེས་བྱ་བ་འདི་ནི། ཤཱཀྱའི་དགེ་སློང་དགེ་
འདུན་གྲུབ་པ་དཔལ་བཟང་པོས་ཡུན་རིང་དུ་གསོལ་བ་བཏབ་སྟེ་བྱང་ཆུབ་ཆེན་
པོའི་དབེན་གནས་ཐེག་ཆེན་ཕོ་བྲང་དུ་ལེགས་པར་སྦྱར་བའོ། །ཞེས་པ་སྟེ་ཚིག་



༡༨༩
དོན་གོ་བར་སླ་བས་མ་བཀྲལ་ལོ། སྨྲས་པ། གྲངས་མེད་རྒྱལ་ཀུན་བྱ་གྲུབ་ཡེ་
ཤེས་མདངས། །མ་རྒད་རི་བོའི་རྣམ་རོལ་རྗེ་བཙུན་མའི། །ཡོན་ཏན་ཕུང་པོ་
རྗོད་པར་བྱེད་པའི་གཞུང་། །ཚིག་དོན་རྒྱ་མཚོའི་གཏིང་ལྟར་དཔག་དཀའ་ཞིང་
སྔོན་ཆད་མཁས་དང་གྲུབ་པའི་ཚོགས་རྣམས་ཀྱིས། །ལེགས་བཤད་སོར་མོས་
མ་བཀལ་དེ་ཡི་སླད། །བྱིས་བློས་ཇི་བཞིན་བྱེད་པར་མ་གྱུར་ཀྱང་། །གང་ཤེས་
འབད་པས་སྦྱར་བའིདགེ་ཚོགས་ཀྱིས། །བདག་གཞན་འགྲོ་ཀུན་དག་པའི་ཞིང་
བརྒྱུད་ནས། །བླ་མེད་གོ་འཕང་དམ་པ་འཇོག་པའི་གེགས། །མཐའ་དག་རྗེ་བཙུན་
སྒྲོལ་མས་ལེགས་བསལ་ནས། །གཏན་གྱི་འདུན་མ་ལྷུན་གྱིས་གྲུབ་གྱུར་ཅིག །ཅེས་
རྗེ་བཙུན་སྒྲོལ་མའི་བསྟོད་པ་ལེགས་བྲིས་མར་གྲགས་པའི་འགྲེལ་པ་འདི་ཡང་འདི་
ནང་གི་རྣམ་གཡང་དོར་ནས་གཏན་བདེ་སྒྲུབ་པ་ལ་རྩེ་གཅིག་ཏུ་གཞོལ་པ་དཀར་
བའི་ས་ཅེས་ཚེ་རིང་དོན་གྲུབ་ལགས་ནས་སྔ་ཕྱིར་ནན་ཆེན་པོས་བསྐུལ་དོར་དགེ་
སློང་དྷརྨ་བྷ་དྲས་གསེར་འཕྱང་བ་ལོར་དངུལ་ཆུར་སྦྱར་བའོ། །ཤུབྷཾ།། །།



(XII)
༄༅། །འཇམ་དབྱངས་ཀྱི་བསྟོད་པ་གང་བློ་མའམ་དཔལ་ཡེ་ཤེས་ཡོན་
ཏན་བཟང་པོ་ཞེས་བྱ་བའི་རྩ་གཞུང་གི་འགྲེལ་མཛད་མཁས་པའི་དབང་
པོ་ཅོ་ནེ་གྲགས་པ་བཤད་སྒྲུབ་རིན་པོ་ཆེའི་མཛད་རྣམ་མདོར་བསྡུས་
བཞུགས་སོ། །
༄༅། །ཅོ་ནེ་གྲགས་པ་བཤད་སྒྲུབ་ནི་མདོ་སྨད་ཅོ་ནེ་དཔོན་གྱི་མངའ་འོག་ཐུའུ་
ཇུའི་ཡུལ་གྱི་བྱེ་བྲག་གཡོ་སའམ། རབ་པོ་ཞེས་པར་ཡབ་སྐྱབས་འབུམ་དང༌།
ཡུམ་སྐལ་བཟང་སྨན་གཉིས་སྲས་སུ་རབ་བྱུང་བཅུ་གཅིག་ཤིང་ཡོས་ཕྱི་ལོ་ ༡༦༧༥
ལོར་འཁྲུངས། དགུང་ལོ་བདུན་ལ་ཁྲི་ཆེན་དགེ་འདུན་གྲགས་པའི་མདུན་ནས་ཡི་
གེ་འབྲི་ཀློག་སློབ་པའི་དབུ་བཙུགས། དགུང་ལོ་དགུ་ལ་རྗེ་འདིའི་དྲུང་དུ་རབ་བྱུང་
བསྒྲུབས། དེ་ནས་ལོ་འགའ་ཡི་རིང་ཆོས་སྤྱོད་སོགས་བློ་འཛིན་མཛད། སྨན་པ་
སྟག་རིས་དགེ་སློང་དྲུང་ནས་སྨན་དཔེ་གསན་སྦྱོང་གིས་ནད་བཅོས་ཀྱི་བྱ་བ་ཅུང་
ཟད་སྒྲུབ། དགུང་ལོ་ཉེར་གཅིག་ལ་དབུས་ཕྱོཌ་སུ་ཕེབས། དགུང་ལོ་ཉེར་གཉིས་
ལོ་སེ་ར་སྨད་ཐོས་བསམ་གླིང་གྲྭ་ཚང་དུ་ཆོས་བཞུགས་མཛད། རྗེ་བཀྲ་ཤིས་དཔལ་ .
བཟང་དགེ་རྒན་དུ་བསྟེན་ནས་གཞུང་ཆེན་བཀའ་པོད་ལྔར་གསན་བསམ་གནང་།
དགུང་ལོ་སོ་གཅིག་ལ་ལྷ་ལྡན་སྨོན་ལམ་ཆེན་མོར་གྲྭ་སྐོར་གྱིས་མིང་བཏཌ་བཞེས།
དབུས་སུ་དུས་འཁྲུགས་ཀྱིས་སྡེ་སྲིད་སྐུ་གཤེགས་ལོ་དེའི་ཟླ་བ་བརྒྱད་པར་གྲུབ་



(XIII)
མཐའ་རིས་མེད་ཀྱི་འདུས་སྡེ་ཉི་ཁྲི་ལྷག་ཙམ་ཚོགས་ཏེ་སྨོན་ལམ་འཕར་མའི་སར་
སློབ་དཔོན་ཚུལ་ཁྲིམས་རིན་ཆེན་གྱི་བཀའ་བཞིན་མཚན་བཏགས་བཞེས། རྗེ་ཉིད་
གཙང་བཀྲ་ཤིས་ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་དྲུང་དུ་བསྙེན་
རྫོགས་ཀྱི་སྡོམ་པ་བཞེས། དབུས་སུ་ཕེབས་ནས་དགའ་ལྡན་དང་། འབྲས་སྦུངས་
བཅས་སུ་དམ་བཅའ་བཞག་པས་ཚང་མ་ངོ་མཚར་བ་བྱུང་ཞིང་། དགུང་ལོ་སོ་
གཉིས་ལ་ཕེབས་སྐབས་མདོ་སྨད་ཅོ་ནེ་དགོན་དུ་ཕྱིར་ཕེབས། སྐབས་དེར་ཅོ་ནེ་
བསྟན་པའི་མངའ་བདག་གོ་ཤྲི་ནང་སོ་ཡེས་དེ་ཉིད་ཕོ་བྲང་དུ་གོང་མ་མཇལ་བའི་
སྐབས་ཀྱི་བཀའ་མངགས་ལྟར་ནང་སོས་ཤིང་རྟ་ལོར་དགོན་པ་དེར་མཚན་ཉིད་གྲྭ་
ཚང་གསར་དུ་བཙུགས་ནས་རྗེ་ཉིད་དགུང་ལོ་བཞི་བཅུར་ཕེབས་དགོན་པ་དེའི་བླ་
མ་མཛད། དགུང་ལོ་ཞེ་གཅིག་ལོ་རྗེ་འདིའི་ཡུམ་གཤེགས། དགུང་ལོ་ཞེ་དྲུག་ལོར་
གྲྭ་ཚང་བླ་མ་དགོངས་ཞུ་མཛད་ནས་ལོ་བདུན་ཙམ་རིང་ལམ་་བསྟན་བཅོས་མང་
་དག་བཀའ་རྩོམ་མཛད། དགུང་ལོ་ང་དྲུག་ལོ་སླར་ཡང་དགོན་དེའི་ཁྲི་ལ་བཞུགས།
དགུང་ལོ་ང་བརྒྱད་ལོར་རང་དགོན་དུ་རྒྱུད་པ་གྲྭ་ཚང་བཙུཌ་ཏེ་བླ་མ་དང་སློབ་
དཔོན་ཟུང་འབྲེལ་དུ་མཛད། དགུང་ལོ་རེ་གཉིས་པར་འཆད་རྩོད་རྩོམ་གསུམ་གྱིས་
དུས་འདའ་བར་མཛད་མཐར་དགུང་ལོ་དོན་བཞི་ཙམ་ལ་གཤེགས་པ་ཡིན་སྙམ།
རྗེ་འདིས་མཛད་པའི་གསུང་འབུམ་པོད་བཅུ་གཅིག་བཞུགས།། །།



༡༩o
༄༅། །རྗེ་བརྩུན་འཇམ་དཔལ་དབྱངས་ལ་བསྟོད་པ་དཔལ་ཡེ་ཤེས་
ཡོན་ཏན་བཟང་པོ་ཞེས་བྱ་བའི་རྣམ་པར་བཤད་པ་མདོར་བསྡུས་
བཞུགས་སོ། །
༄༅། །ན་མོ་གུ་རུ་མཉྩ་གྷོ་ཥ་ཡ། རབ་འབྱམས་ཚོགས་གཉིས་གསེར་མངལ་ལས་
འཁྲུངས་ཤིང༌། །སྤངས་རྟོགས་གདོང་བཞིའི་བཞིན་གྱི་དཀྱིལ་འཁོར་རྫོགས། ཆོས་
ཀུན་གདོད་མའི་བྱེད་པོ་སྨྲ་བའི་དབང་། །བརྟན་པའི་འཁོར་ལོས་ངག་གི་དཔལ་སྟེར་
མཛོད༑ ༑དེ་ལ་འདིར་དཔལ་ཡེ་ཤེས་ཡོན་ཏན་བཟང་པོ་བསྟོད་པ་ཞེས་བྱ་བའི་དོན་རྣམ་ ..
པར་བཤད་པ་ལ་བཞི། མཛད་པ་པོ་གང་ཡིན། བསྟན་བཅོས་ཀྱི་མཚན། མཆོད་བརྗོད་
གཞུང་དོན་དངོས་བཤད་པའོ། དང་པོ་ནི། འདིར་མཁས་པ་ཁ་ཅིག་གིས་འདི་ནི་སློབ་
དཔོན་རྡོ་རྗེ་མཚོན་ཆས་མཛད་པར་བཞེད་ལ། གཞན་དག་སྔོན་འཕཌ་པའི་ཡུལ་དུ་པཎྜི་
ཏུ་རྣམས་སོ་སོ་ནས། འཇམ་དཔལ་ཉིད་ལ་བསྟོད་པ་རེ་མཛད་པར་བགྲོས་ཏེ། །དེ་
ལྟར་ཞུགས་པ་ལ། འཇམ་དབྱངས་ཀྱིས་བྱིན་གྱིས་བརླབས་པས། པཎྜི་ཏ་ཀུན་གྱིས་
མཛད་པའི་བསྟོད་པ་རྣམས་གཅིག་ཁོ་ནར་གྱུར་པ་འདི་ཉིད་ཡིན་ཞེས་འདོད་དོ། །དེ་
གཉིས་གང་ལྟར་ཡང་མཛད་པ་པོ་ནི་ཡིད་ཆེས་པའི་གནས་སོ།།གཉིས་པ་བསྟན་བཅོས་
ཀྱི་མཚན་ལ། རྒྱ་གར་འཕོཌ་པའི་ཡུལ་ན། ལེགས་སྦྱར། རང་བཞིན། ཤ་ཟ། ཟུར་



༡༩༡
ཆག་གི་སྐད་དང་བཞིའི་ནང་ནས། ལེགས་སྦྱར་རམ་ས་སྐྲ་ཏའི་སྐད་དུ། བསྟན་.
བཅོས་འདིའི་མཚན་ལ། ཤྲཱི་ཛྷཱན་གུ་ཎ་ཕ་ལ་ནཱ་མ་སྟུ་ཏིར་ཞེས་བྱའོ། །དེ་ཡང་བོད་
སྐད་དུ་བསྒྱུར་ན། ཤྲཱི་ནི་དཔལ་། ཛྷཱན་ཡེ་ཤེས་། གུ་ཎ་ནི་ཡོན་ཏན་། ཕ་ལ་ནི་བཟང་
པ༑ ༑ནཱ་མ་ནི་ཞེས་བྱ་བ། སྟུ་ཏིར་ནི་བསྟོད་པ་ཞེས་བྱ་བའོ། དེ་ལྟར་རྒྱ་སྐད་སྨོས་པའི་
དགོས་པ་ནི། སཾ་སྐྲ་ཏའི་སྐད་ལ་བག་ཆགས་འཇོག་པའི་ཆེད་དང་། བོད་སྐད་ནི།
གཞུང་གཞན་དང་མི་ནོར་བར་བྱ་བའི་ཕྱིར་དུའོ།། གསུམ་པ་མཆོད་བརྗོད་ནི། བཅོམ་
ལྡན་འདས་འཇམ་པའི་དབྱངས་ལ་ཕྱག་འཚལ་ལོ། །ཞེས་སོ། ངག་དོན་ནི། ཉོན་
མོངས་པ་དང་ཤེས་བྱའི་སྒྲིབ་པའི་དགྲ་སྡེ་མ་ལུས་པར་བཅོམ་པས་ན་བཅོམ་དང་།
དབང་ཕྱུག་དང་། གཟུགས་དང་། དཔལ་དང་། གྲགས་པ་དང་། ཡེ་ཤེས་དང་།
བརྩོན་འགྲུས་ཏེ། སྐལ་པ་དྲུག་སོགས་དང་ལྡན་པ་ན་ལྡན་དང་། སྦྱིར་བྷ་ག་བ་ཏི་ཞེས་
པའི་བྷ་ག་བཅོམ་པ་དང་། སྐལ་པ་སོགས་ལ་འཇུག་ཅིང་། བ་ཏི་ནི་ལྡན་པའི་དོན་ཡིན་་
པས་འདས་པའི་སྐད་དོད་དངོས་སུ་མེད་ཀྱང་འདིར་དོན་གྱིས་ཐོབ་པ་དང༌། བོད་སྐད་
ལ་བརྗོད་པ་བདེ་བའི་ཕྱིར་དུ་ལོ་ཙྪ་བས་བླ་ཐབས་སུ་བསྣན་པའོ། འདས་པའི་དོ་ནི་
འཁོར་བའམ་བདུད་བཞི་ལས་འདས་པའོ། མྱ་ངན་ལས་འདས་ཞེས་པའི་དོན་ལྟར་ན།
ཉོན་མོངས་ལས་འདས་པར་བཤད་དུའང་རུང་ངོ་། །ཉོན་མོངས་པ་སོགས་ཉེས་པའི་
རྩུབ་རེག་དང་བྲལ་བས་ན་འཇམ་པ་། . གསུངས་དབྱངས་ཡན་ལག་དྲུག་ཅུ་མངའ་
བས་ན་དབྱངས་སོ། །འདིར་དྲུག་པའི་སྒྲ་ཡོད་པ་བཞིན་བཤད་ན། དེ་ལྟ་བུའི་དབྱངས་



༡༩༢
ནི༑ འཇམ་པའི་ཁྱད་གཞི་དང་འབྲེལ་ལོ། ལ་ནི་དགོས་ཆེད་ཡིན་ལ། ཕྱག་འཚལ་
ཞེས་པ་ནི། གུས་པས་འདུད་པའི་དོན་ཏེ། དེ་ཡང་སྒོ་གསུམ་གང་རུང་གི་སྒོ་ནས་གུས་
པའོ༑ ༑དེ་ལྟར་ཡང་ཇི་སྐད་དུ། ལུས་དང་ངག་ཡིད་དང་བས་ཕྱག་བགྱིའོ། །ཞེས་
གསུངས་པས་སོ། །ལོ་ཞེས་པ་ནི་སླར་བསྡུའི་ཚིག་སྟེ། དོན་གྱི་ངོ་བོ་དེ་རེ་ཞིག་རྫོགས་
འི་དོན་ཅན་ནོ། །དེ་ལྟར་མཆོད་བརྗོད་མཛད་པའི་དགོས་པ་ནི། །ལོ་སྨྲ་བས་འདི་
བོད་སྐད་དུ་བསྒྱུར་བའི་ཚེ། འདི་ཉིད་མངོན་པའི་སྡེ་སྣོད་དུ་གཏོགས་པར་ཤེས་པར་བྱ་
བའི་ཕྱིར་མཛད་ལ། གཞན་ཡང་གཞུང་འདི་ཉིད་འཇམ་དབྱངས་ཉིད་ཀྱི་བསྟོད་པ་
ཡིན་པའི་རྒྱུ་མཚན་གྱིས་ཡིན་ནོ།། བཞི་པ་གཞུང་དོན་དངོས་ལའང་། དངོས་དང་།
ཞར་ལ་དོགས་དཔྱོད། ཕན་ཡོན་དང་གསུམ་ལས། དང་པོ་ལ་ཡང་ཐུགས་དང་།
གསུང་དང་། སྐུ་ལ་བསྟོད་པ་དང་གསུམ། དང་པོ་ལའང་མཁྱེན་པ་དང་བརྩེ་བའི་སྒོ་
ནས་བསྟོད་པ་གཉིས་ལས།་ རྩ་བ་ལས།། ་
གང་གི་བློ་གྲོས་སྒྲིབ་གཉིས་སྤྲིན་བྲལ་ཉི་ལྟར་རྣམ་དག་རབ་གསལ་བའི།།
ཇི་སྙེད་དོན་ཀུན་ཇི་བཞིན་གཟིགས་ཕྱིར་ཉིད་ཀྱི་ཐུགས་ཀར་གླེཌ་བམ་འཛིན།།
ཞེས་གསུངས་ཏེ། འདི་ལྟར་རྒྱལ་བའི་ཡབ་གཅིག་འཇམ་པའི་དབྱངས་གང་གི་མཁྱེན་
པའི་བློ་གྲོས་ཀྱིས་ནི། སྤང་བྱ་འདོད་ཆགས་ལ་སོགས་པ་རྩ་བ་དང་ཉེ་བོའི་ཉོན་མོངས་
པའི་སྒྲིབ་པ་དང་། གཉིས་སྣང་འཁྲུལ་བའི་བག་ཆགས་སུ་གྱུར་པའི་ཤེས་བྱའི་སྒྲིབ་པ་



༡༩༣
གཉིས་ཀྱི་མུན་པ་ལྷག་མ་མ་ལུས་པར་གཏན་ནས་བཅོམ་པའོ། །ཚུལ་ཇི་ལྟར་ན། དེ་
ཡང་ཡོད་དེ། དཔེར་ན་རྡུལ་དང་སྤྲིན་ལ་སོགས་པའི་སྒྲིབ་བྱེད་ཀྱི་སྐྱོན་ཐམས་ཅད་དང་
བྲལ་བའི་ཉི་མ་ལྟར། ཉིད་ཀྱི་མཁྱེན་པ་དེའིས་ཆོས་ཀུན་གཟིགས་པ་ལ་སྒྲིབ་བྱེད་ཀྱི་
འཁྲུལ་པའི་དྲི་མ་དེ་དག་ཤིན་ཏུ་རྣམ་པར་དག་ཅིང་རབ་ཏུ་གསལ་བ་དེ་བཞིན་དུའོ།
།ཡེ་ཤེས་དེས་ཡུལ་ཇི་ལྟར་གཟིགས་པའི་ཚུལ་ཡང་ཡོད་དེ། གཟུགས་ནས་རྣམ་མཁྱེན་
གྱི་བར་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཇི་སྙེད་ཅིག་ཡོད་པ་དེ་
དག་ཐམས་ཅད་ཀྱི་ངོ་བོ་དང་ཁྱད་པར་གྱི་དོན་ཕྲ་ཞིང་ཕྲ་བ་ཀུན་ཀྱང་ཇི་ལྟ་བ་བཞིན་
སྒྲིབ་པ་མེད་པར་མངོན་སུམ་དུ་གཟིགས་པ་དེའི་ཕྱིར་རོ། །ཉིད་ཀྱི་སྐུའི་ཐུགས་ཀར་
རྒྱལ་སྲས་རྣམས་ཀྱི་ཟབ་པ་དང་རྒྱ་ཆེ་བའི་ལམ་གྱི་རིམ་པ་རྫོགས་པར་སྟོན་པའི་ཤེར་
ཕྱིན་གྱི་གླེགས་བམ་འཛིན་པའི་རྒྱུ་མཚན་ཡང་།། གོང་དུ་བཤད་པ་ལྟར་ཇི་ལྟ་ཇི་སྙེད་ཀྱི་
ཆོས་ཀུན་གཟིཌ་པའི་མཁྱེན་པ་དེ་ལྟ་བུ་མངའ་བའོ་ཞེས་མཚོན་པར་བྱ་བའི་ཆེད་དུའོ།།
གཉིས་པ་ནི། རྩ་བ་ལས།
གང་དག་སྲིད་བའི་བཙོན་རར་མ་རིག་མུན་འཐོམས་སྡུག་བསྔལ་གྱིས་གཟིར་བའི།
འགྲོ་ཚོགས་ཀུན་ལ་བུ་གཅིག་ལྟར་བརྩེ༔ I
ཞེས་གསུངས་ཏེ། གཏན་གྱི་བདེ་བ་དང་བྲལ་བའི་སེམས་ཅན་གང་དག་སྲིད་པ་སྟེ་སྲིད་
རྩེ་ནས་མནར་མེད་ཀྱི་བར་གྱི་འཁོར་བའི་བཙོན་ཁང་གི་ནང་ཚུད་ཅིང་། དེའི་ནང་



༡༩༤
དུའང་བདག་དང་བདག་གིར་འཛིན་པའི་མ་རིག་པའི་མུན་པ་མུན་ནག་ཏུ་ལུས་ངག་
ཡིད་གསུམ་ཀུན་ནས་འཐོམས་ལ། དེར་མ་ཟད་སྡུག་བསྔལ་གྱི་སྡུག་བསྔལ། འགྱུར་
བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་ཏེ། སྡུག་བསྔལ་གསུམ་གྱིས་རབ་
ཏུ་གཟིར་བའི་འགྲོ་བ་མ་ལུས་པའི་ཚོགས་ཀུན་ལ་ཤིན་ཏུ་བརྩེ་བའི་སྙིང་རྗེ་ཆེན་པོ་དང་
ལྡན་པའོ།། དེ་དཔེ་ཇི་ལྟར་ཞེ་ན། དེ་ཡང་ཡོད་དེ། དཔེར་ན་འཇིག་རྟེན་ན་བུ་གཅིག་
ཁོ་ན་ལས་མེད་པའི་མ་དེས། རང་གི་བུ་ལ་ཇི་ལྟར་སྙིང་བརྩེ་བ་དེ་ལྟར་། འཇམ་པའི་
དབྱངས་ཉིད་ཀྱིས་ཀྱང་སྡུག་བསྔལ་གྱིས་མནར་བའི་སེམས་ཅན་ཐམས་ཅད་ལའང་
ཁྱད་པར་མེད་པར་སྡུག་བསྔལ་ལས་སྐྱོབ་པར་འདོད་པའི་སྙིང་རྗེ་ཆེན་པོས་བརྩེ་བ་དང་
ལྡན་པའི་ཕྱིར་རོ།། གཉིས་པ་གསུང་ལ་ཡན་ལག་དྲུག་ཅུའི་དབྱངས་ཀྱི་སྒོ་ནས་བསྟོད་
པ་ནི། རྩ་བ་ལས། །
Iཡན་ལག་དྲུག་ཅུའི་དབྱངས་ལྡན་གསུང་། །
མ་རིག་མུན་སེལ་སྡུག་སྡུག་བསྔལ་མྱུ་གུ་ཇི་སྙེད་གཅོད་མཛད་རལ་གྲི་བསྣམས།། ་
ཞེས་གསུངས་ཏེ། ཇི་སྐད་བཤད་པ་ལྟར་གྱི་བརྩེ་བ་ཆེན་པོ་དེས་ཀུན་ནས་དྲངས་ཏེ།
ཉིད་ཀྱིས་ཇི་ལྟར་གཟིགས་ཤིང་བརྙེས་པའི་གོ་འཕང་མཆོག་ལ་འགྲོ་བ་ཐམས་ཅད་
འགོད་པའི་ཆེད་དུ། བླང་དོར་གྱི་གནས་ཀུན་མ་ལུས་པ་གསལ་བར་སྟོན་པའི་དུས་



༡༩༥
གཅིག་ཉིད་ལའང་སྙན་པ་ལ་སོགས་པ་ཡན་ལག་དྲུག་ཅུ་རྩ་བཞི་ཚང་བའི་དབྱངས་ ་
དཔལ་ལྡན་པའི་གསུང་མངའོ། །དེའི་བྱེད་ལས་ཇི་ལྟ་བུ་ཞེ་ན། ཡོད་དེ། དཔེར་ན་
ནམ་མཁའི་དབྱིངས་སུ་འབྲུག་གིས་རང་སྒྲ་ཤིན་ཏུ་ཆེར་སྒྲོག་ཅིང་སྒྲ་དེས་སེམས་ཅན་
གཞན་དག་གཉིད་ལས་སད་པར་བྱེད་པའི་ཚུལ་དེ་ལྟར། སྔར་སྨོས་པའི་ཁྱད་པར་དེ་
ལྡན་གྱི་གསུང་གིས་ཆོས་ཀྱི་སྒོ་བརྒྱད་ཁྲི་བཞི་སྟོང་གདུལ་བྱའི་རྣ་བར་ཆེས་ཆེར་སྒྲོགས་
པར་མཛད་པས་། སེམས་ཅན་ཐམས་ཅད་ཀྱང་ཉོན་མོངས་པའི་གཉིད་འཐུག་པོ་ལས་
སློང་ཞིང་འཁོར་བར་ཕན་པ་དང་། འགྲུབ་པ་དང་། འཆིང་བར་བྱེད་པའི་ཟག་བཅས་
ཀྱི་ལས་ཀྱི་ལྕགས་སྒྲོག་དམ་པོ་རྣམས་ལས་འགྲོལ་བར་མཛད་པའི་ཕྱིར་རོ། །ཉིད་ཀྱི་
གཡས་སངས་རྒྱས་ཐམས་ཅད་ཀྱི་མཁྱེན་པའི་ངོ་བོ་ཤེས་རབ་གྱི་རལ་གྲི་བསྣམས་པའི་
མཚོན་དོན་ཡང་ཡོད་དེ། གོང་དུ་བཤད་པ་ལྟར་གྱི་མཁྱེན་བརྩེ་དེ་ལ་བརྟེན་ནས་གསུང་
གི་འཕྲིན་ལས་དེས་སེམས་ཅན་ཐམས་ཅད་ཀྱིས་གནས་ལུགས་མཐོང་བ་ལ་སྒྲིབ་བྱེད་
ཀྱི་ང་དང་ང་ཡིར་འཛིན་པའི་མ་རིག་པའི་མུན་པ་ཀུན་སེལ་བར་བྱེད་ཅིང་། མ་རིག་
པ་དེས་བསྐྱེད་པའི་སྐྱེ་རྒ་ན་འཆི་སོགས་སྡུག་བསྔལ་གྱི་མྱུ་གུ་ཇི་སྙེད་ཅིག་ཡོད་པ་དེ་དག་
ཀུན་ཀྱང་གཅོད་པར་མཛད་པ་དེ་ཉིད་མཚོན་བྱས་སོ།། གསུམ་པ་སྐུ་ལ་མཚན་དཔེའི་ ་
སྒོ་ནས་བསྟོད་པ་ལ། རྩ་བ་ལས།
གདོད་ནས་དག་ཅིང་ས་བཅུའི་མཐར་སོན་ཡོན་ཏན་ལུས་རྫོཌ་རྒྱལ་སྲས་ཐུ་བའི་སྐུ།།
བཅུ་ཕྲག་བཅུ་དང་བཅུ་གཉིས་རྒྱན་སྤྲས་བདག་བློའི་མུན་སེལ་འཇམ་པའི་དབྱངས་



༡༩༦
ལ་འདུད།
ཅེས་གསུངས་ཏེ།། ངེས་པའི་དོན་དུ་ན་བཅོམ་ལྡན་འཇམ་པའི་དབྱངས་ཉིད་གདོད་
ནས་ཏེ་བསྐལ་བ་གྲངས་མེད་པ་མང་པོའི་སྔོན་ནས་སྒྲིབ་གཉིས་བག་ཆགས་དང་བཅས་
པའི་དྲི་མ་དག་ཅིང་། ས་དང་པོར་རབ་ཏུ་དགའ་བ། གཉིས་པ་དྲི་མ་མེད་པ། གསུམ་
པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱངས་དཀའ་བ། དྲུག་པ་མངོན་དུ་ཕྱོགས་
པ༑ བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས།
བཅུ་པ་ཆོས་ཀྱི་སྤྲིན་ཀྱིས་ས་བཅུའི་མཐར་སོན་པ་སྟེ་ཡེ་ནས་སྤངས་རྟོགས་ཀྱིས་བསྡུས་
པའི་ཡོན་ཏན་ཐམས་ཅད་ཀྱི་ལུས་ཡོངས་སུ་རྫོགས་པའི་སངས་རྒྱས་དངོས་ཡིན་ནའང་
དྲང་དོན་དུ་ཕྱོགས་བཅུའི་སངས་རྒྱས་བཅོམ་ལྡན་འདས་རྣམས་ཀྱི་དྲུང་དུ་རྒྱལ་སྲས་
བྱང་ཆུབ་སེམས་དཔའ་ཀུན་གྱི་ཐུ་བོ་སྟེ་གཙོ་བོར་གྱུར་པའི་སྐུའི་རྣམ་པར་རྒྱལ་སྲས་ཀྱི་
སྤྱོད་པ་ལ་སློབ་པའི་ཚུལ་དུ་བཞུགས་སོ། །དེ་ལའང་སྔཌ་ཕྱོཌ་ལྟར་ན་འཇམ་དབྱངས་
སངས་རྒྱས་ཡིན་པ་ལ་ཐེ་ཚོམ་མེད་མོད། མདོ་ཕྱོགས་ནས་ཀྱང་སངས་རྒྱས་པར་
འདོད་དེ། འཇམ་དཔལ་ཞིང་བཀོད་ཀྱི་མདོ་ལས་སྟོབས་བཅུ་རྫོཌ་པར་བཤད་ཅིང་།
དཔའ་བར་འགྲོ་བའི་ཏིང་ངེ་འཛིན་གྱི་མདོ་དང་།སོར་མོ་འཕྲེང་བའི་མདོ་གཉིས་ལས་
སངས་རྒྱས་སུ་གསལ་བར་བཤད་པའི་ཕྱིར་རོ། །སྐུ་དེའང་བཅུ་ཕྲག་བཅུ་དང་བཅུ་
གཉིས་ཀྱི་རྒྱན་གྱིས་རྣམ་པར་སྤྲས་པ་ཡིན་ཏེ། ཕྱག་ཞབས་ཀྱི་མཐིལ་ན་རྩིབས་སྟོང་
དང་ལྡན་པའི་གསེར་གྱི་འཁོར་ལོ་སོཌ་མཚན་སོ་གཉིས་དང་།་ སེན་མོ་ཟངས་



༡༩༧
མདོག་ལྟ་བུ་ལ་སོགས་པ་དཔེ་བྱད་བརྒྱད་ཅུ་སྟེ་བསྡོམས་ན་བརྒྱ་དང་བཅུ་གཉིས་ཀྱི་
རྒྱུན་གྱིས་བརྒྱན་པའི་ཕྱིར་རོ། །དེ་ལྟ་བུའི་ཡོན་ཏན་ཡོངས་སུ་རྫོགས་ཤིང་འགྲོ་བ་སྤྱི་
དང་ཁྱད་པར་དུའང་བདག་གི་བློ་གྲོས་ཀྱི་མི་ཤེས་པའི་མུན་པ་ཐམས་ཅད་སེལ་བར་
མཛད་པའི་འཇམ་པའི་དབྱངས་ཁྱོད་ལ་གུས་པས་འདུད་དོ། །དེ་ལྟར་གུས་པས་གསུང་
དབྱངས་མཚན་དཔེ་དེ་དག་ཀྱང་མཁས་པའི་གསུང་ལ་བརྟེན་ནས་རྒྱས་པར་བཤད་
ནུས་མོད་འོན་ཀྱང་གཞུང་མང་བར་འགྱུར་དོགས་ནས་རེ་ཞིག་དེ་ཙམ་མོ།། གཉིས་པ་
གཞན་དོགས་པའི་གནས་བསལ་བའི་ཕྱིར་བཤད་པ་ལ། ཁོ་ན་རེ། ཁྱོད་ཀྱིས་གཞུང་གི་
མཚན་དོན་དང་། ཕན་ཡོན་གཉིས་གཞུང་ལས་ལོགས་སུ་ཕྱེ་བ་དེ་མི་རིགས་སོ་ཞེ་ན།
སྐྱོན་མེད་དེ། དེ་ལྟར་མ་ཕྱེ་བར་བཤད་རུང་པའི་ལུགས་ཡོད་ཀྱང་། འདིར་ནི་བསྟོད་
པ་གཞུང་དངོས་དང་། གཞན་གཉིས་ཡན་ལག་ཡིན་པས་མི་འཐད་པ་མེད་པའི་ཕྱིར་
རོ༑ ༑ཡང་དོན་ཚན་གསུམ་དུ་བསྡུས་པའང་མི་འཐད་དེ། དེ་ལྟར་དངོས་སུ་མི་གསལ་
ཞིང་དེ་ཡིན་ན་འོག་ཏུ་མ་རིག་མུན་སེལ་ཞེས་པའི་རྐང་པ་གཅིག་པོ་དེ་ཐུགས་ཀྱི་ཡོན་
ཏན་ལ་སྦྱར་ཏེ་བཤད་དགོས་པས་གོ་རིམ་མི་འགྲིག་པའི་ཕྱིར་རོ། །ཞེ་ན། སྐྱོན་དེ་ང་
མི་འཇུག་སྟེ། གསུམ་དུ་བསྡུས་པ་དེ་གཙོ་བོའི་དབང་དུ་བྱས་ལ་འོག་ཏུ་དེ་ལྟར་བྱུང་བ་
དེ་སྐུ་གསུང་ཐུགས་གསུམ་གྱིའང་ཡོན་ཏན་ཀྱི་ཡན་ལག་ཡིན་པས་མི་འགལ་བའི་ཕྱིར་
རོ༑ ༑ཡང་ཇི་སྙེད་ཞེས་པ་དེ་ཆོས་ཐམས་ཅད་ལ་བཤད་པའང་མི་འཐད་དེ། །དེ་ནི་ཇི་
ལྟ་ཇི་སྙེད་ཀྱི་ཟླས་ཕྱེ་བའི་ཇི་སྙེད་ལ་བྱེད་དགོས་པའི་ཕྱིར་རོ། །ཞེ་ན། དེ་ནི་མ་ཡིན་ཏེ།



༡༩༨
སྤྱིར་ཇི་སྙེད་ཞེས་པའི་སྒྲ་དེ་ཀུན་རྫོབ་ལའང་འཇུག་ཀྱང་། འདིར་མང་ཚིག་གིས་ཆོས་
ཐམས་ཅད་ལ་གོ་དགོས་ལ། དེ་ལྟར་མ་ཡིན་ན་འཇམ་དབྱང ཀ ཀིས་ང་ལྔ་བ་མའེ་
གཞུང་འདིས་མ་བསྟན་པར་འགྱུར་པའི་ཕྱིར་རོ། །ཡང་ག་ -པ་དང་ ས་་ངག་ ་
བཞི་བཤད་པ་དེ་ཡང་མ་ཡིན་ཏེ། འདིར་དྲུག་ཅུ་ལས་མི་ག་ ་ ་ ་ ་
དེ་ཡང་མི་འགལ་ཏེ། དེ་ནི་དབྱེ་བསྡུ་ཙམ་ཡིན་པའི་ཕྱིར་༽ ་ ད ་ལྟར བཞེས་ལྷག་
པའི་དྲུག་ཅུའི་དབྱངས་ཞེས་པ་ལྟར་བཤད་ཀྱང་ཆོག་པའི་ཕྱིར་། ཡང་གདོད་ནས་དག་
ཅིང་ཞེས་པའི་དོན་དེ་ལྟར་ཡང་མི་འཐད་དེ། དེ་ནི་ཐོག་མ་ནས་རང་བཞིན་གྱིས་རྣམ་
པར་དག་པ་ལ་བྱེད་དགོས་པའི་ཕྱིར་རོ་ཞེ་ན། སྐྱོན་མེད་དེ། སྤྱིར་དེ་ལྟར་བཤད་
དགོས་བའི་གཞུང་ཡོད་མོད། འདིར་དེ་བཞིན་དུ་བཤད་པ་སྐབས་སུ་མ་བབས་པའི་
ཕྱིར་རོ། །དེ་ལྟར་ཡིན་ཏེ། ཆོས་ཐམས་ཅད་ཀྱང་ཐོག་མ་ནས་རང་བཞིན་གྱིས་རྣམ་
པར་དག་པའི་ཕྱིར་རོ། །ཡང་ཁ་ཅིག་ན་རེ། ཁྱོད་ཀྱིས་འཇམ་དབྱངས་རྒྱལ་བའི་ཡབ་
ཏུ་ཡང་བཤད་ཅིང་། སྲས་སུ་ཡང་བཤད་པ་དེ་མི་འཐད་དེ། གཞི་གཅིག་ལ་དེ་གཉིས་
འགལ་བའི་ཕྱིར་རོ་ཞེ་ན། སྐྱོན་དེ་ཡང་མི་འཇུག་སྟེ། རྒྱལ་བའི་ཡབ་ཞེས་པའི་དོན་ནི།
འཇམ་དབྱངས་ཀྱིས་སྔོན་བསྐལ་བཟང་གི་སངས་རྒྱས་སྟོང་ལ་སོགས་པའི་སངས་རྒྱས་
གྲངས་མེད་པ། དང་པོར་བྱང་ཆུབ་མཆོག་ཏུ་སེམས་བསྐྱེད་བཅུགས་པའི་དོན་དང་།
རང་གི་ཡོངས་འཛིན་དུ་གྱུར་པའི་རྒྱལ་བའི་སྲས་ཞེས་པ་ནི། རང་གི་ཡོངས་འཛིན་དུ་
གྱུར་པའི་རྒྱལ་བ་འགའ་ཞིག་ལས་འཁྲུངས་པའི་དོན་ཡིན་པར་རྗེ་ཡབ་སྲས་ཀྱིས་བཤད་



༡༩༩
པའི་ཕྱིར་རོ། །དེས་མཚོན་ཏེ་གཞན་ཡང་དོགས་གནས་སུ་གྱུར་ནའང་སྐྱོན་མེད་པར་
གོ་དགོས་ལགས་སོ།། གསུམ་པ་ཕན་ཡོན་བསྟན་པ་ནི། སྐྱེས་བུ་གང་ཞིག་ལྷག་པའི་
བསམ་པ་རྣམ་པར་དག་པས་གོང་དུ་བཤད་པའི་བསྟོད་པ་འདི་ནི། ལན་གཅིག་དང་
བདུན་དང་ཉི་ཤུ་རྩ་གཅིག་དང་། བརྒྱ་དང་སྟོང་ལ་སོགས་པ་དག་ཉིན་རེ་བཞིན་དུ་
སྒྲོགས་པའི་གང་ཟག་དེ་ནི། སྔར་གྱི་གོ་རིམ་ཇི་ལྟ་བ་བཞིན་དུ་ཉིན་རེ་བཞིན་ལན་
གཅིག་སྒྲོགས་པས་སྒྲིབ་པ་དག་པ་དང༌། བདུན་གྱིས་ཐོས་པ་འཛིན་པ་དང་། ཉེར་
གཅིག་གིས་སྤོབས་པ་དང་། བརྒྱས་མི་བརྗེད་པའི་གཟུངས་དང་། སྟོང་སོགས་ཀྱིས་
བསྡུས་པ་ཁྲི་འབུམ་སོགས་བརྗོད་པས། ཕྱིར་རྒོལ་བ་ཐམས་ཅད་འཇོམས་པར་བྱེད་
ནུས་པའི་ཤེས་རབ་ཀྱི་དབང་པོ་དང་། སྟོབས་ལ་སོགས་པའི་ཡོན་ཏན་དཔག་ཏུ་མེད་པ་
དང་ལྡན་པར་འགྱུར་རོ། །གཞན་ལའང་སྐྱེས་བུ་གང་ཞིག་ཉིན་རེ་བཞིན་དུ་ལན་
གསུམ་དུ་མ་ཆག་པར་བསྟོད་པོ་དེ་ནི་ཇི་སྐད་བཤད་མ་ཐག་པ་ལྟར་སྒྲིབ་པ་དག་པ་
སོགས་ཡོན་ཏན་དེ་དག་དང་ལྡན་པར་འགྱུར་བས། སྟོང་ཉིད་རྟོགས་པའི་ཤེས་རབ་
དང་༑ སྙིང་རྗེ་ཆེན་པོས་ཟིན་པའི་སྒོ་ནས་ཐེག་པ་ཆེན་པོའི་ལམ་སྤྱི་དང་། ཁྱད་པར་ས་
དང་པོ་ལ་སོགས་པ་རྣམས་རིམ་གྱིས་བགྲོད་དེ། གོང་ནས་གོང་དུ་ཡོན་ཏན་གྱི་ཁྱད་
པར་རྣམས་ཆེས་ཆེར་འཕར་ནས། མྱུར་དུ་རྣམ་པ་ཐམས་ཅད་མཁྱེན་པའི་སངས་རྒྱས་
ཀྱི་ཡེ་ཤེས་མཐར་ཐུག་གི་གྲོང་ཁྱེར་ཆེན་པོར་ཕྱིན་ནས་འགྲོ་བ་མ་ལུས་པ་འཁོར་བའི་
རྒྱ་མཚོ་ཆེན་པོ་ལས་སྒྲོལ་བར་བྱེད་ནུས་པའི་དེད་དཔོན་ཆེན་པོ་སངས་རྒྱས་བཅོམ་



300
ལྡན་འདས་སུ་འགྱུར་རོ། གཞན་ཡང་འཇམ་དཔལ་གྱི་ཞིང་བཀོད་ཀྱི་མདོ་ལས་འཇམ་
དཔལ་གྱི་མཚན་བརྗོད་ན་སངས་རྒྱས་འབུམ་གྱི་མཚན་བརྗོད་པ་དང་མཉམ་པར་ .
གསུངས་སོ།། དེ་ལྟར་དཔལ་ཡེ་ཤེས་ཡོན་ཏན་བཟང་པོའི་བསྟོད་པ་ཞེས་བྱ་བའི་དོན་
རྣམ་པར་བཤད་པ་རྫོགས་སོ།། །། སྨྲས་པ། རྣམ་འདྲེན་ཀུན་གྱིས་མཁྱེན་པའི་ཕུང་པོ་
གང་༑ གཅིག་གྱུར་རྒྱལ་སྲས་འཇམ་པའི་རྡོ་རྗེ་ཡི། རང་བཞིན་བསྔགས་པ་ཉིན་མོའི་
སྣང་བ་ནི། སྐལ་བཟང་བློ་ཡི་པདྨོ་བཞད་ཕྱིར་ཤར། །དེ་ཡི་དགོངས་པ་སྔོན་བྱོན་མཁས་
པ་ཡིས། །བཀྲལ་བའི་འགྲེལ་བཤད་འདི་ན་མ་མཐོང་ཡང་། ཐུབ་བསྟན་གངས་རིའི་སྤོ་
ལ་གནས་བཅས་ཏེ། །ལུང་རིགས་རལ་བའི་ཁུར་གྱིས་ལེགས་པར་བརྗོད། །འཇིགས་
མེད་རྩལ་གསུམ་རྫོགས་པའི་གདོང་ལྔ་ཡིས། །ལེགས་གཟིགས་འཁྲུལ་པའི་ཆ་གང་
སྙིང་ནས་བཤགས། །གཞུང་ལུགས་རྒྱ་མཚོའི་མཚན་མ་མ་མཐོང་ཡང་། ཕྱོགས་ཀྱི་
ཁྲོན་པར་རིན་ཆེན་ལེན་འདོད་པ། །ཆ་ཙམ་གྱིས་ཚིམ་དེད་དཔོན་ཚུལ་དེ་དག གཞན་
དུ་འཕྱན་ལ་སུ་ཞིག་འགོག་པར་བྱེད། །ཚུལ་འདིར་འབད་པའི་རྣམ་དཀར་ཅི་མཆིས་
དེས༑ །རྣམ་དཔྱོད་དོན་དུ་གཉེར་བའི་སྐྱེ་འགྲོའི་ཚོགས། །རྒྱལ་སྲས་འཇམ་པའི་
དབྱངས་ཀྱིས་རྗེས་བཟུང་ནས། །ཀུན་མཁྱེན་ཡེ་ཤེས་མྱུར་དུ་ཐོབ་གྱུར་ཅིག །ཅེས་
དཔལ་ཡེ་ཤེས་ཡོན་ཏན་བཟང་པོ་ཞེས་བྱ་བའི་བསྟོད་པའི་རྣམ་བཤད་མདོར་བསྡུས་པ་
འདི་ནི། ཤཱཀྱའི་དགེ་སློང་ཤྲིབྷཱ་ཏིའི་མིང་གི་མཐའ་ཅན་གྱིས་བསྐུལ་བའི་ངོར། ཤཱཀྱའི་
དགེ་སློང་བཤད་སྒྲུབ་མིང་ཅན་གྱིས་སྔོན་ནས་བྲིས་པ་ལས། ཕྱིས་དད་པ་དང་རྣམ་



༢༠༡ .
དཔྱོད་ལྡན་པའི་གནས་བརྟན་མ་ཏིཡ་མུ་དྲས་རང་གི་ལྷག་པའི་ལྷ་འཇམ་དབྱངས་ཉིད་
ཀྱིས་རྗེས་སུ་འཛིན་པའི་རྟེན་འབྲེལ་མཚོན་ཕྱིར་པར་དུ་བསྒྲུབས་སོ།། །།བཀྲ་ཤིས།



(xiv)
༈ ༧རྒྱལ་དབང་སྐུ་ཕྲེང་བདུན་པ་བློ་བཟང་སྐལ་བཟང་རྒྱ་མཚོས་མཛད་
པའི་འཕགས་བསྟོད་ཕན་བདེའི་ཆར་འབེབས་རྩ་གཞུང་གི་འགྲེལ་
མཛད་འཇམ་བཞད་ཀུན་མཁྱེན་འཇིཌ་མེད་དབང་པོའི་
རྣམ་པར་ཐར་པ་རགས་བསྡུས་
བཞུཌ་སོ།།
༄༅། །ཀུན་མཁྱེན་འཇིགས་མེད་དབང་པོ་ནི་མདོ་སྨད་སྣང་རའི་གསེར་
ཁང་དུ་རུས་ཆེན་བཞིའི་ཡ་གྱལ་ལྡོང་གི་རིགས་སུ་དཔོན་འབུམ་ཡག་གི་ཡང་
ཚ་ཕ་གཙུག་ཏོར་ངག་དབང་རྣམ་རྒྱལ་དང་། ཡུམ་རྣམ་སྐྱིད་གཉིས་ཀྱི་སྲས་
སུ་རབ་བྱུང་བཅུ་གཉིས་པའི་ས་སྤྲེལ་སྤྱི་ལོ་ (༡༧༢༨) ལོ་ལ་འཁྲུངས།
དགུང་ལོ་དྲུག་ཐོག་འདུལ་འཛིན་དོན་གྲུབ་རྒྱ་མཚོའི་ནུས་རབ་བྱུང་སྡོམ་པ་
ཞུས་ཏེ། མཚན་ངག་དབང་རྒྱལ་མཚན་གསོལ། དགུང་ལོ་བདུན་ལ་ཕྱེ་
ཐང་རི་ཁྲོད་དུ་ཀློག་བསླབས་པས་དཀའ་ཚེགས་མེད་པར་མཁྱེན། དགུང་
ལོ་བཅུ་གསུམ་ལ་སྟོང་འཁོར་རིན་པོ་ཆེ་ངག་དབང་བསོད་ནམས་ཀྱི་དྲུང་ནས་
དགེ་ཚུལ་གྱི་སྡོམ་པ་བཞེས་ཏེ་མཚན་ངག་དབང་འཇམ་དབྱངས་འཕྲིན་ལས་
རྒྱལ་མཚན་བཏགས། དགུང་ལོ་བཅོ་ལྔར་འཇམ་བཞད་སྤྲུལ་སྐུར་ངོས་འཛིན་
ཞུས༑ ༑དགུང་ལོ་བཅུ་དྲུག་ལ་བཀྲ་ཤིས་འཁྱིལ་བླ་བྲང་དུ་གསེར་ཁྲིར་
མངའ་གསོལ། དགུང་ལོ་ཉེར་གཉིས་ཐོག་ལྕང་སྐྱ་རོལ་པའི་རྡོ་རྗེའི་དྲུང་དུ་



(xv)
བསྙེན་རྫོགས་ཀྱི་སྡོམ་པ་བཞེས། མཚན་དཀོན་མཆོག་འཇིགས་མེད་དབང་
པོ་ཡེ་ཤེས་བརྩོན་འགྲུས་ཞེས་གསོལ། དགུང་ལོ་ཉེར་བཞི་བར་མདོ་སྨད་
བཀྲ་ཤིས་འཁྱིལ་དུ་གསན་སྦྱོང་མཛད། དགུང་ལོ་ཉེར་ལྔར་དབུས་ཕྱོགས་
སུ་ཕེབས་ནས་རྒྱལ་བའི་དབང་པོ་བསྐལ་བཟང་རྒྱ་མཚོ་དངོས་མཇལ་གྱིས་
བསླབ་སྟོན་སྩལ། དེའི་ལོ་འབྲས་སྒོ་མང་གྲྭ་ཚང་གི་ཆོས་སྒོར་ཞུགས། གཞུང་
ཆེན་བཀའ་པོད་ལྔར་གསན་བསམ་མཛད། དེ་ནས་ཀླུ་འབུམ་བློ་བཟང་དར་
རྒྱས་དང་། ཕུར་ལྕོག་བྱམས་པ་རིན་པོ་ཆེ། སྟག་ཕུ་བློ་བཟང་བསྟན་པའི་རྒྱལ་
་ མཚན་བཅས་དགེ་བའི་བཤེས་གཉེན་དུ་མའི་དྲུང་ནས་མདོ་སྔགས་ཀྱི་ཆོས་ཁ་
མང་དུ་ཞུས། དགུང་ལོ་སོ་གསུམ་ལ་མདོ་སྨད་དུ་གདན་སར་ཕྱིར་ཕེབས་ནས་
གླིང་བསྲེའི་མཚན་བཏགས་མཛད་། དགོན་ལུང་བྱམས་པ་གླིང་གི་ཁྲིར་
བཞུགས། དགུང་ལོ་ང་བདུན་ལ་དབུས་སུ་ཕེབས། དགུང་ལོ་ང་བརྒྱད་
ལོར་རྒྱལ་དབང་ཐམས་ཅད་མཁྱེན་པ་འཇམ་དཔལ་རྒྱ་མཚོ་མཆོག་ཆོ་འཕྲུལ་
སྨོན་ལམ་ཆེན་མོའི་ཚོགས་དབུས་སུ་སྤྱན་འདྲེན་གྱིས་དགེ་འདུན་ཁྲི་ཕྲག་ལ་
བསྙེན་བཀུར་ཉིན་འཁྱོངས་གཟབ་རྒྱས་ཞུས།་ཀུན་མཁྱེན་གོང་མའི་རྣམ་ཐར་
ཡིད་འཕྲོག་ལེགས་བཤད་དང་། སྐྱེས་རབས་སོ་བཞིའི་འགྲེལ་པ། དགེ་
ལྡན་ཆོས་འབྱུང་། ཅོ་ནེའི་བཀའ་བགྱུར་དཀར་ཆག་བཅས་གསར་དུ་ ་



(xvi)་
བརྩམས། དགོན་ལུང་གི་ཡིག་ཆའི་པར་གསར་བརྐོ་མང་པོ་མཛད། དགུང་
ལོ་ང་དགུར་མདོ་སྨད་དུ་ཕེབས། དབུས་གཙང་དང་མདོ་སྨད་ཁུལ་བཅས་པར་
ཆོས་འཁོར་མཐའ་ཀླས་བསྐོར། དགུང་ལོ་རེ་བཞི་སྟེ་ལྕགས་ཕག་སྤྱི་ལོ་
(༡༧༩༡） ལོར་སྐུ་གཤེགས། རྗེ་འདིས་མཛད་པའི་གསུང་འབུམ་པོད་བཅུ་
གཉིས་བཞུགས།། །།



， ༢༠༢
༄༅། །འཕགས་མཆོག་སྤྱན་རས་གཟིགས་ཀྱི་བསྟོད་པ་ཕན་
བདེའི་ཆར་འབེབས་ཀྱི་འགྲེལ་པ་མདོར་བསྡུས་
བཞུགས་སོ། །
༄༅། །བློ་བཟང་རྒྱལ་ཀུན་དྲི་མེད་ཐུགས་རྗེའི་སྤྲིན་དཀར་འཛུམ་པ་ལས་
འོངས་ཤིང་། །བགྲང་ཡས་བསྐལ་བཟང་འཇིག་རྟེན་ཀུན་གྱི་ཕན་དང་བདེ་
བའི་ཀུ་མུད་ཚལ། །རྨད་བྱུང་འཕྲིན་ལས་བསིལ་ཟེར་རྒྱ་མཚོས་ཀུན་དགའི་
འདབ་མ་གྲོལ་བའི་དཔྱིད། །བསྟན་འཛིན་བདེ་འབྱུང་གཙུག་གི་རྒྱན་གྱུར་
རྒྱལ་དབང་སྙིང་རྗེའི་ཟླ་བར་འདུད། །རྣམ་འདྲེན་གང་གིས་རིགས་དྲུག་འགྲོ་
བ་ཀུན། །སྤྱན་རས་གཟིགས་དབང་མཆོག་གིས་རྗེས་གཟུང་སླད། །ངོ་
མཚར་བསྟོད་པའི་འཕྲེང་བ་སྤེལ་བ་ཡི། ཚིག་འགྲེལ་མདོར་བསྡུས་ཚུལ་དུ་
བརྗོད་པར་བྱ། །དེ་ལ་འདིར་རྗེ་བླ་མ་སྲིད་ཞིའི་གཙུག་རྒྱན། རིས་སུ་མ་
ཆད་པའི་སྐྱེ་བོ་མཐའ་དག་གི་མགོན་སྐྱབས་དང་དཔུང་གཉེན་དམ་པར་གྱུར་
པ༑ ༑རྒྱལ་དབང་ཐམས་ཅད་མཁྱེན་ཅིང་གཟིཌ་པ་ཆེན་པོ་བློ་བཟང་བསྐལ་
བཟང་རྒྱ་མཚོ་ཞེས་སྙན་གྲཌ་ཀྱི་བ་དན་དཀར་པོ་སྲིད་པའི་རྩེ་མོར་གཡོ་བ་དེ་
ཉིད་ཀྱིས་མཛད་པའི་འཕགས་མཆོག་སྤྱན་རས་གཟིགས་ཀྱི་བསྟོད་པ་གསོལ་



རྟ0༽
འདེབས་དང་བཅས་པ་ཕན་བདེའི་ཆར་འབེབས་ཞེས་བྱ་བ་འཆད་པ་ལ་
གསུམ༑ ༑མཆོད་པར་བརྗོདཅིང་རྩོམ་པར་དམ་བཅའ་བ། བསྟན་བཅོས་
ཀྱི་ལུས་དངོས་བཤད་པ། བརྩམས་པས་གཞན་ལ་ཕན་པར་སྨོན་པ་སོཌ་
འཇུག་གི་དོན་བཤད་པའོ། །དང་པོ་ལ་གཉིས། བསྟན་བཅོས་གཞན་གྱི་
འགྱུར་ཕྱག་དང་མཐུན་པར་ཕྱག་འཚལ་བ། བསྟན་བཅོས་ལུས་ཀྱི་མཆོད་
བརྗོད་དང་རྩོམ་པར་དམ་བཅའ་བཤད་པའོ། །དང་པོ་ནི། ན་མོ་ཨཱརཱཡ་
ལོ་ཀི་ཤྭ་ར་ཡ། ཞེས་པ་སྟེ། ན་མོ་ཕྱག་འཚལ་བ། ཨཱརཱཡ་ནི་འཕགས་པ།
ལོ་ཀི་ཤྭ་ར་ནི་འཇིག་རྟེན་དབང་ཕྱུག །ཡ་ནི་དགོས་ཆེད་དོ། །གཉིས་པ་ནི།
རྩ་བ་ལས།
ཕྱོགས་བཅུའི་རྒྱལ་བ་རབ་འབྱམས་ཞིང་གི་རྡུལ་དང་མཉམ་པ་དེ་དག་གི། ，
འགྲོ་ལ་ཆགས་པའི་ཀུན་ཏུ་ཆགས་པའི་སྙིང་རྗེ་རྒྱ་མཚོ་ལྟ་བུར་ཟབ།།
དེ་ལས་འཁྲུངས་པའི་ཡོན་ཏན་ལྷུན་རྫོཌ་སྤྱན་རས་གཟིགས་ཞེས་རྣམ་གྲཌ་པ།།
མགོན་པོ་བདག་ཅག་ཀུན་གྱིས་བསྟེན་འོས་རིན་ཆེན་རི་འདྲ་དེ་ལ་འདུད།།
ཅེས་གསུངས་ཏེ། ཕྱོགས་བཅུའི་ཞིང་ན་བཞུགས་པའི་སྡིག་པ་མི་དགེ་བའི་
ཆོས་ཕམ་པར་མཛད་པས་རྒྱལ་བ་སྟེ་ཐུབ་པ་སངས་རྒྱས་བཅོམ་ལྡན་འདས་
རབ་འབྱམས་ཞིང་གི་རྡུལ་ཕྲ་རབ་ཀྱི་གྲངས་དང་མཉམ་པ་དེ་དག་གི་ཐུགས་



༣༠༤
-
རྒྱུད་ཀྱིས་བསྡུས་ཤིང་ལས་ཉོན་གྱི་དབང་གིས་སྐྱེ་གནས་སོ་སོར་འགྲོ་བས་ན་
འགྲོ་བ་སྟེ་སེམས་ཅན་རྣམས་ལ་ཆཌ་པ་སྟེ་སྙིང་རྗེས་ཀུན་ཏུ་སྟེ་ལྷག་པར་
ཆགས་པའི་སྙིང་རྗེའམ་ཐུགས་རྗེ་ནི་རྒྱ་མཚོ་ལྟར་ཟབ་ཅིང་གཏིང་དཔག་
དཀའ་བ་ཡིན་ལ། དེ་ལས་འཁྲུངས་པའི་སྤངས་པ་དང་རྟོགས་པའི་ཡོན་ཏན་
མཐའ་དག་ལྷུན་གྱིས་གྲུབ་ཅིང་རྫོགས་པའི་འཕཌ་མཆོག་སྤྱན་རས་གཟིགས་
ཞེས་ཕྱོཌ་ཀུན་ཏུ་རྣམ་པར་གྲགས་པ། དམ་པའི་གནས་སུ་འཁྲིད་པར་བྱེད་
པའི་མགོན་པོ། བདག་ཅག་ཀུན་གྱིས་འཕྲལ་དང་ཡུན་དུ་བསྟེན་པར་འོས་པ་
རིན་པོ་ཆེའི་རང་བཞིན་གྱི་རི་བོ་དང་འདྲ་བ་དེ་ལ་གུས་པས་འདུད་ཅེས་པའོ།
རབ་འབྱམས་ཞིང་གི་རྡུལ་ཞེས་པའི་རབ་འབྱམས་ནི། གླིང་བཞི་པའི་འཇིག་
རྟེན་གྱི་ཁམས་བྱེ་བ་ཕྲག་བརྒྱ་བསྡོམས་པ་ལ་དེའི་རྒྱུད་རབ་འབྱམས་གཅིག་ .
ཅེས་མདོ་སྡེ་ཕལ་པོ་ཆེ་ལས་གསུངས་པའི་ཞིང་རབ་འབྱམས་ལ་བྱའོ། །སྙིང་
རྗེ་ལ་ཆགས་པ་ཞེས་བརྗོད་པ་ནི་སེམས་ཅན་མི་གཏོང་བར་འདྲ་བས་དེ་ལྟར་
བརྗོད་དོ། །གཉིས་པ་བསྟན་བཅོས་ཀྱི་ལུས་དངོས་བཤད་པ་ལ་གཉིས།
བསྟོད་པ་དང་གསོལ་བ་གདབ་པའོ། །དང་པོ་ལ་གཉིས། བསྟོད་པའི་ཡུལ་
ངོས་བཟུང་བ་དང་། དེ་ལ་བསྟོད་པའི་ཚུལ་ལོ། །དང་པོ་ནི།
རྩ་བ་ལས།
དྲི་མེད་ཆུ་སྐྱེས་གསར་པའི་དབུས་སུ་བསིལ་ཟེར་གང་བའི་དཀྱིལ་འཁོར་སྟེང་།།



༢0༥
པདྨའི་འདབ་ལྟར་རྣམ་པར་དག་པའི་ཞབས་གཉིས་མཉམ་པའི་ཚུལ་བཞུཌ་ཏེ།།
འཇིག་རྟེན་དག་ན་ཟླ་བ་ཉ་འདྲ་ཀུན་ཏུ་ལྷམ་མེར་གསལ་བ་ཁྱོད།།
མཐོང་བའི་མོད་ལ་སྙིང་གི་གདུང་སེལ་ཀུན་ནས་དགའ་བ་རྒྱས་པར་མཛད།།
ཅེས་གསུངས་ཏེ། དྲི་མ་མེད་པའི་ཆུ་སྐྱེས་གསར་བ་སྟེ་པདྨ་གཞོན་ནུའི་དབུས་
སུ་བསིལ་ཟེར་ཡོངས་སུ་གང་བའི་ཟླ་བའི་དཀྱིལ་འཁོར་གྱི་སྟེང་དུ། པདྨའི་
འདབ་མ་ལྟར་སྐྱོན་གྱི་མ་གོས་ཤིང་རྣམ་པར་དག་པའི་ཞབས་གཉིས་མཉམ་
པའི་ཚུལ་གྱིས་བཞེངས་སྟབས་སུ་བཞུགས་ཏེ། འཇིག་རྟེན་ཏེ་གླིང་བཞི་དག་ན་
བཅོ་ལྔའི་དུས་སུ་ཟླ་བ་ཉ་གང་བ་དང་འདྲ་བར་རྣམ་པ་ཀུན་ཏུ་ལྷམ་མེ་ལྷན་ནེ་
ལྷང་ངེར་གསལ་བ་ཁྱོད་སྐྱེ་བོ་སུ་ཞིག་གིས་མཐོང་བའི་བའི་མོད་ལ་སྙིང་སྟེ་
ཡིད་ཀྱི་གདུང་བ་སེལ་ཞིང་ཀུན་ནས་དགའ་བ་རྒྱས་པར་མཛད་དོ། །སྤྱན་
རས་གཟིགས་ལ་རིགས་མི་འདྲ་བ་མང་ཡང་། འདིར་བསྟོད་པའི་ཡུལ་ནི་ཁ་
སརྦ་ཎ་ཡིན་པར་ཚིཌ་སུ་བཅད་པ་འདིས་བསྟན་ཅིང་རྩོམ་པར་དམ་བཅའ་
བའང་ཤུགས་ལ་བསྟན་ཏེ། །གཉིས་པ་ལ་གཉིས། སྤྱིར་བསྟོད་པ་དང་། བྱེ་
བྲག་ཏུ་བསྟོད་པའོ། །དང་པོ་ལ་གཉིས། །འགུལ་རྒྱན་གྱི་སྒོ་ནས་བསྟོད་པ་
དང་༑ ༑རྒྱུའི་གཟུགས་ཅན་གྱི་སྒོ་ནས་བསྟོད་པའོ། །དང་པོ་ནི། རྩ་བ་
ལས༑



༣༡༦
ཁ་བས་རེག་པ་ལྟ་བུར་བསིལ་ཡང་བདུད་ཀྱི་སྡེ་རྣམས་ལྷག་པར་བསྲེག།
མཐའ་དག་མཚན་མའི་ཆོས་ལས་འདས་ཀྱང་སྤྲོས་པ་དུ་མའི་དཀྱིལ་འཁོར་སྣང་།།
སྲིད་ལས་བརྒལ་ཡང་སྲིད་པ་གསུམ་དུ་སྐྱེ་བ་རྟག་ཏུ་སྟོན་མཛད་པའི།།
སྒྱུ་མ་ཇི་བཞིན་ཁྱེད་ཀྱི་སྤྱོད་ལ་བློ་དང་ལྡན་རྣམས་ངོ་མཚར་འགྱུར།།
ཞེས་གསུངས་ཏེ། མགོན་པོ་སྤྱན་རས་གཟིགས་ཀྱི་ཐུགས་རྗེ་ནི་སྐལ་ལྡན་
རྣམས་ལ་ཁ་བའི་རེག་པ་ལྟར་བསིལ་ཡང་བདུད་ཀྱི་སྡེ་རྣམས་ལྷག་པར་བསྲེག་
པ་དང་། ཡེ་ཤེས་གཅིག་གིས་ཇི་ལྟ་བ་ལ་གཟིགས་པའི་ངེས་ངོར་མཐའ་དག་
སྟེ་མ་ལུས་པའི་མཚན་མའི་ཆོས་ཏེ་ཀུན་རྫོབ་བདེན་པའི་སྤྲོས་པ་ལས་འདས་
ཀྱང་༑ ༑ཇི་སྙེད་པ་ལ་གཟིཌ་པའི་ངོར་ཀུན་རྫོབ་ཀྱི་སྤྲོས་པ་དུ་མའི་དཀྱིལ་
འཁོར་སྣང་བ་དང་། སྲིད་པ་སྟེ་འཁོར་བ་སྡུག་བསྔལ་གྱི་རྒྱ་མཚོ་ལས་བརྒལ་
ཡང་ལྷ་ཀླུ་མིའི་སྲིད་པ་གསུམ་དུ་སྐྱེ་བའི་ཟློས་གར་རྟག་ཏུ་སྟོན་པར་མཛད་
པའི་སྒྱུ་མ་དང་མིག་འཕྲུལ་ཇི་བཞིན་མགོན་པོ་ཁྱོད་ཀྱི་མཛད་སྤྱོད་ལ་བློ་གྲོས་
དང་ལྡན་པ་རྣམས་ངོ་མཚར་བར་འགྱུར་རོ། །གཉིས་པ་ནི།
རྩ་བ་ལས།
རྣམ་པ་ཀུན་གྱི་རྗེས་སུ་ཞུཌ་པ་སྟོན་མཚན་ནམ་མཁའི་དཀྱིལ་འཁོར་ཏེ།།
སྐལ་ལྡན་སྐྱེ་བོས་རྟག་ཏུ་བསྟེན་པས་སྐྱོ་མེད་ས་གཞི་ཉིད་དུ་གྱུར།།



3%༧
འཇིག་རྟེན་ཡོངས་ཀྱི་གཏི་མུག་མུན་པ་མཐར་མཛད་ཉི་མ་འབར་བ་དང་།།
ཞེ་སྡང་ཡིད་བསྲེག་གདུང་བ་སེལ་བའི་རི་བོང་མཚན་མ་འཛིན་པ་ཅན།།
ཞེས་གསུངས་ཏེ། གང་གི་མཁྱེན་པའི་ཡེ་ཤེས་བདེན་པ་གཉིས་ཀྱིས་བསྡུས་
པའི་རྣམ་པ་ཀུན་གྱི་རྗེས་སུ་ཞུཌ་པ་སྟེ་དེ་དག་ལ་ཁྱབ་པ་སྟོན་གྱི་མཚན་མོའི་
དུས་ཀྱི་ནམ་མཁའི་དཀྱིལའཁོར་དང་། སྐལ་པ་དང་ལྡན་པའི་སྐྱེ་བོས་རྟག་ཏུ་
བསྟེན་པས་སྐྱོ་བ་དང་ངལ་བ་མེད་པ་ས་གཞི་ཉིད་དུ་གྱུར་པ་དང༌། འཇིག་
རྟེན་ཏེ་གདུལ་བར་བྱ་བ་ཡོངས་ཀྱི་གཏི་མུག་གི་མུན་པ་མཐར་ཏེ་བཟང་པར་
མཛད་པས་ཉི་མའི་དཀྱིལ་འཁོར་འབར་བ་དང་། ཞེ་སྡང་གིས་ཡིད་བསྲེག་
པར་བྱེད་པའི་ཚ་བའི་གདུང་བ་སེལ་བས་ན་རི་བོང་གི་མཚན་མ་འཛིན་པ་
ཅན་གྱི་ཟླ་བའི་དཀྱིལ་འཁོར་དང་ཆོས་མཚུངས་སོ། གཉིས་པ་བྱེ་བྲག་ཏུ་
བསྟོད་པ་ལ་གསུམ། སྐུ་ལ་བསྟོད་པ། གསུང་ལ་བསྟོད་པ། ཐུགས་ལ་བསྟོད་
པའོ༑ ༑དང་པོ་ལ་གསུམ། སྐུའི་རང་བཞིན་ལ་བསྟོད་པ། སྐུའི་རྣམ་འགྱུར་
“མི་འདྲ་བ་ལ་བསྟོད་པ། སྐུའི་སྤྲུལ་པ་མཐའ་ཡས་པའི་ཚུལ་ལ་བསྟོད་པའོ།
དང་པོ་ནི། རྩ་བ་ལས།
པུན་ཌ་རི་ཀ་རབ་ཏུ་བཞད་པའི་ཞལ་གྱི་དཀྱིལ་འཁོར་མཛེས་སྟོན་ཅིང་།།
དྲི་མེད་དུང་དང་ཆུ་ཤེལ་ལྟར་དཀར་ལྟ་ན་སྡུག་པའི་ལང་ཚོ་ཅན།།



༢༠༨
བསམ་ཡས་མཆོད་སྤྲིན་རྒྱས་པའི་དབུས་ན་སྒྲོལ་མཛད་སྒྱུ་མའི་རྩེད་འཇོ་དང་།།
བདེ་གཤེཌ་རྒྱལ་སྲས་ཁྲོ་བོའི་དཔུང་སོཌ་གྲངས་མེད་འཁོར་གྱི་དབུས་ན་བརྗིད།།
མེ་དང་ཆུ་ཀླུང་སྐལ་པ་ངན་དང་རྒྱལ་པོའི་འཇིགས་པ་ལ་སོགས་པ།།
ཤིན་ཏུ་ཉམ་ཐག་གནས་སུ་ལྷུང་བའི་སྡུག་བསྔལ་བརྒྱ་ཡིས་གཙེས་པ་ཀུན།།
ཁྱོད་ཀྱི་འོད་ཟེར་ཟླ་བ་བཀྲུས་འདྲའི་ལུ་གུ་རྒྱུད་ཀྱིས་ཉེར་དྲངས་ནས།།
ལྷ་ཡི་དཔལ་དང་རབ་ཏུ་ལྡན་པའི་བདེ་བ་མཆོག་ལ་མངོན་པར་སྦྱར།།
དྲི་ཞིམ་ལན་བུ་སྤྱི་བོར་བཅིངས་པ་ནམ་མཁའི་འོད་དང་རབ་འདྲེས་ལ།།
རྒྱལ་བའི་དབང་པོ་འོད་དཔག་མེད་སྐུ་རིགས་ཀྱི་ཅོད་པན་དབུ་ལ་མཛེས།།
ཕྱག་གཡས་མཆོག་སྦྱིན་རྩེ་མོ་ལས་བབས་བདུད་རྩི་དཀར་པོའི་ཐིགས་པ་ནི།།
མུ་ཏིག་འོད་ཆགས་རྟག་ཏུ་ལྷུང་པས་ཡི་དྭགས་ཀུན་གྱི་གདུང་བ་འཇོམས།།
ཕྱག་གཡོན་སྟ་ཟུར་ངོས་ལ་བརྟེན་པའི་འགྱིང་བག་ཡིད་འོང་གཙང་མའི་སྐུ།།
ཚངས་དབང་ལ་སོཌ་དྲེགས་ལྡན་འདུད་པས་ཁྱོད་ནི་འཇིག་རྟེན་ཀུན་དབང་ཕྱུག།
ཅེས་གསུངས་ཏེ། པུཎཊ་རི་ཀ་སྟེ་པདྨ་དཀར་པོ་རབ་ཏུ་བཞད་པ་དང་
མཚུངས་པའི་ཞལ་གྱི་དཀྱིལ་འཁོར་མཛེས་སྡུག་ཡོངས་སུ་སྟོན་ཅིང་། དྲི་མ་
མེད་པའི་དུང་དང་ཆུ་ཤེལ་ལྟར་རབ་ཏུ་དཀར་ཞིང་ལྟ་ན་སྡུག་པ་སྟེ་ཡིད་དུ་
འོང་བའི་ལང་ཚོ་ཅན་ཁྱོད་ནི། བསམ་ཡས་ཏེ་བགྲང་བ་ལས་འདས་པའི་
མཆོད་སྤྲིན་རྒྱ་མཚོ་རྒྱས་པའི་དབུས་ན་འཇིག་རྟེན་མཐའ་དག་ཕོངས་པ་ལས་



༣0༩ ་
སྒྲོལ་བར་མཛད་པའི་ལྷ་མོ་སྒྲོལ་མ་སྒྱུ་མ་ལྟ་བུའི་རྩེད་འཇོ་ལ་རོལ་པ་དང༌། །
བདེ་བར་གཤེགས་པ་སྟེ་སངས་རྒྱས་དང་། རྒྱལ་སྲས་ཏེ་བྱང་ཆུབ་སེམས་
དཔའ་དང་། རྟ་མགྲིན་དང་མི་གཡོ་བ་སོགས་ཁྲོ་བོའི་དཔུང་ཚོགས་གྲངས་
མེད་པའི་འཁོར་འདུས་པའི་དབུས་ན་ཡོངས་སུ་བརྗིད་དོ། །མེའི་འཇིཌ་པ་
དང་༑ ༑ཆུ་ཀླུང་དང༌། སྐལ་པ་ངན་པ་དང་། རྒྱལ་པོའི་ཆད་པའི་འཇིགས་
པ་དང་། ལ་སོགས་པས་བསྡུས་པ་སེང་གེ་དང་། སྦྲུལ་གདུག་པ་དང༌། །ཤ་
ཟའི་འཇིགས་པ་སོགས་ཤིན་ཏུ་ཉམ་ཐག་པའི་གནས་སུ་རང་དབང་མེད་པར་
ལྷུང་བའི་སྡུག་བསྔལ་བརྒྱ་ཡིས་རྣམ་པ་དུ་མར་གཙེས་པ་ཀུན་མགོན་པོ་ཁྱོད་ཀྱི་
ཐུགས་རྗེའི་འོད་ཟེར་ཟླ་བ་བཀྲུས་པ་དང་འདྲ་བའི་ལུ་གུ་རྒྱུད་ཀྱིས་སྡུག་བསྔལ་
གྱི་གནས་དེ་ལས་ཉེ་བར་དྲངས་ནས་ལྷ་ཡི་དཔལ་ཕུན་སུམ་ཚོགས་པ་དང་
རབ་ཏུ་ལྡན་པའི་བདེ་བ་མཆོག་ལ་མངོན་པར་སྦྱར་བར་མཛད་དོ། །དྲི་ཞིམ་
པའི་མེ་ཏོག་གི་ཕྲེང་བས་མཛེས་པའི་དབུ་སྐྲའི་ལན་བུ་སྤྱི་བོར་བཅིངས་པ་ནམ་
མཁའི་འོད་དང་རབ་ཏུ་འདྲེས་པ་སྟེ་མཐོན་མཐིང་གི་མདངས་འཛིན་ལ། །
རྒྱལ་བའི་དབང་པོ་འོད་དཔག་མེད་ཀྱི་སྐུ་རིགས་ཀྱི་བདག་པོའི་ཅོད་པན་གང་
གི་དབུ་ལ་མཛེས་པ་དང་། , ཕྱག་གཡས་མཆོག་སྦྱིན་མཛད་པའི་མཛུབ་མོའི་
རྩེ་མོ་ལས་བབས་པའི་བདུད་རྩི་དཀར་པོའི་ཐིགས་པ་ནི་མུ་ཏིག་གི་འོད་ཆགས་
པ་ལྟར་མཛེས་ཤིང་རྟག་ཏུ་ལྷུང་བས་ཡི་དྭགས་ཀུན་གྱི་བཀྲེས་སྐོམ་གྱི་གདུང་



༢༡༠
བ་འཇོམས་པར་མཛད་ཅིང་། ཕྱག་གཡོན་པ་སྟེ་ཟུར་གྱི་ངོས་ལ་བརྟེན་པའི་
འགྱིང་བག་ཅན་ཡིད་དུ་འོང་ཞིང་གཙང་མ་སྟེ་དྲི་མེད་མ་སྤགས་པའི་སྐུ། སྐུའི་
ཞབས་རྡུལ་ལ་ཚངས་པ་དང་། ལྷའི་དབང་པོ་བརྒྱ་བྱིན་དང་། ལ་སོགས་པས་
བསྡུས་པ་ཁྱབ་འཇུག་དང་དབང་ཕྱུག་ཆེན་པོ་སོགས་དྲེགས་ལྡན་ཀུན་གྱིས་
མགོ་བོས་འདུད་པས་ན་ཁྱོད་ཀྱི་མཚན་ལ་ནི་འཇིག་རྟེན་དབང་ཕྱུག་ཅེས་
གྲོགས་སོ། །རྩ་བ་ལས།
འཁོར་ལོ་པདྨ་མདའ་དང་གཞུ་ཡི་ཕྱག་རྒྱ་སོགས་ཀྱིས་རབ་སྤ་བའི།།
སྟོང་ཕྲག་ཕྱག་དང་སྤྱན་སྟོང་མངའ་བ་བཅུ་གཅིག་ཞལ་བཟང་ཡང་དག་སྟོན།།
ལ་ལར་གདུག་ཅན་གླུ་ཡི་དེད་དཔོན་སེང་གེའི་སྒྲ་དང་གཞན་དུ་ནི།།
དོན་ཡོད་ཞགས་དང་མགྲིན་སྔོན་ལ་སོགས་རྣམ་པ་དུ་མའི་ཆོ་འཕྲུལ་འགྱེད།།
རེས་འགའ་བགེཌ་འཇོམས་ཁྲོ་རྒྱལ་རྟ་མགྲིན་ལེ་ཌ་ལྡན་ནག་པོའི་ཚུལ་ལ་སོཌ།།
དྲག་ཤུལ་ས་གསུམ་འགེངས་པ་སྟོན་ཡང་ཐུགས་ནི་བརྩེ་ལས་གཡོ་མི་མངའ།།
ཞེས་གསུངས་ཏེ། གཉིས་པ་ནི། མགོན་པོ་ཁྱོད་ནི་སྐབས་འགའ་ཞིག་ཏུ་
འཁོར་ལོ་དང་། པདྨ་དང་། མདའ་དང་། གཞུའི་ཕྱག་རྒྱ་སོགས་ཀྱིས་རབ་
ཏུ་སྤ་བ་སྟེ་བརྒྱན་པའི་སྟོང་ཕྲག་གི་གྲངས་དང་ལྡན་པའི་ཕྱག་དང་། སྤྱན་ཡང་
སྟོང་ཕྲག་མངའ་བ་ཐུགས་རྗེ་ཆེན་པོ་བཅུ་གཅིག་ཞལ་བཟང་པོའི་རྣམ་པར་



༣༡
ཡང་དག་པར་སྟོན་པ་དང་། སྐབས་ལ་ལར་བསམ་སྦྱོར་གདུག་པ་ཅན་ཀླུ་
རྣམས་ཀྱི་དེད་དཔོན་ཏེ་མགོན་སྐྱབས་སུ་གྱུར་པ་འཕགས་པ་སེང་གེའི་སྒྲ་
དང་༑ ༑སྐབས་གཞན་དུ་ནི་འཕགས་པ་དོན་ཡོད་ཞགས་པ་དང་། འཕགས་
པ་མགྲིན་པ་སྔོན་པོ་དང་། ། ལ་སོགས་པས་བསྡུས་པ་ཧ་རི་ཧ་རི་ལ་ཞོན་པ་
དང་༑ ༑ཧ་ལ་ཧ་ལ་ལ་ཞོན་པ་སོགས་སྐུའི་རྣམ་པ་མི་འདྲ་བ་དུ་མའི་ཆོ་
འཕྲུལ་འགྱེད་པ་དང་། རེས་འགའ་བགེགས་དང་འབྱུང་པོ་མཐའ་དག་
འཇོམས་པའི་ཁྲོ་བའི་རྒྱལ་པོ་རྟ་མགྲིན་དང་ལེགས་ལྡན་ནག་པོ་སྟེ་མགོན་པོ་
ཕྱག་དྲུག་པའི་ཚུལ་ལ་སོགས་པ་སྐུ་གསུང་ཐུགས་ཀྱི་དྲག་ཤུལ་གྱིས་ས་གསུམ་
གྱི་དཀྱིལ་འཁོར་འགས་པའི་དྲག་པོའི་རྣམ་པར་འཕྲུལ་བ་སྟོན་ཡང་། གང་
གི་ཐུགས་ནི་བརྩེ་བ་ཐུགས་རྗེ་ཆེན་པོ་ལས་ཅུང་ཟད་ཀྱང་གཡོ་བ་མི་མངའ་
བའོ༑ ༑གསུམ་པ་ནི། རྩ་བ་ལས།
ནམ་མཁའི་ལམ་གྱི་རྗེས་སུ་སོང་བའི་འཇིག་རྟེན་རྒྱ་ཆེན་མཐའ་མ་མཆིས།། .
དེ་ལྟ་མོད་ཀྱི་སེམས་ཅན་གྲངས་མཚུངས་ཁྱོད་ཀྱི་སྤྲུལ་པ་དེ་སྙེད་ཅིག།
རབ་ཏུ་སྤྲོ་ཡང་བ་སྤུའི་རྩེ་ཙམ་གཡོ་སྙམ་བགྱིད་པ་མ་ཡིན་ཏེ།།
ཆར་སྤྲིན་ལས་ནི་ཆུ་ཆར་བཞིན་དུ་འབད་པའི་རྟོག་པ་མངའ་མ་ལགས།།
ཞེས་གསུངས་ཏེ། ནམ་མཁའི་ལམ་གྱི་རྗེས་སུ་སོང་བའི་འཇིག་རྟེན་གྱི་ཁམས་



༢༡༢
རྒྱ་ཆེ་ཞིང་གྲངས་མཐའ་མ་མཆིས་པ་དེ་ལྟ་བུ་ཡིན་མོད་ཀྱི་འཇིག་རྟེན་གྱི་
ཁམས་དེ་དག་གི་སེམས་ཅན་གྱི་གྲངས་དང་མཚུངས་པར་ཁྱོད་ཀྱི་སྤྲུལ་པ་དེ་
སྙེད་ཅིག་ཕྱོགས་དུས་ཀུན་ཏུ་རབ་ཏུ་སྤྲོ་ཡང་། ཀུན་སློང་གི་རྟོག་པ་བ་སྤུའི་
རྩེ་ཙམ་གཡོ་སྙམ་དུ་བགྱིད་པར་འོས་པ་མ་ཡིན་ཏེ། དཔེར་ན། ནམ་མཁར་
ཆར་སྤྲིན་འཁྲིགས་པ་ལས་ནི་ཆུ་ཆར་འབབ་པ་བཞིན་དུ་ཁྱོད་ལ་འབད་ཅིང་
རྩོལ་བའི་རྟོག་པ་མངའ་བ་མ་ལགས་སོ། །གཉིས་པ་གསུང་ལ་བསྟོད་པ་ལ་
གསུམ༑ ༑དམ་པའི་ཆོས་སྟོན་པའོ་སྒོ་ནས་བསྟོད་པ། སྡུག་བསྔལ་ཞི་བར་
མཛད་པའི་སྒོ་ནས་བསྟོད་པ། སྲིད་པའི་འཆིང་བ་ལས་གྲོལ་བར་མཛད་པའི་
སྒོ་ནས་བསྟོད་པའོ། །དང་པོ་ནི། རྩ་བ་ལས།
རྣམ་པ་འགར་ཡང་འགྲོ་བའི་དོན་དུ་མི་འགྱུར་ཚིག་ནི་ཡོངས་སུ་སྤངས།།
རང་རང་བློ་དང་རྗེས་སུ་མཐུན་པའི་འགག་མེད་དབྱངས་ཀྱི་ཡན་ལག་ནི།།
རྒྱ་མཚོའི་རྡུལ་གྱི་གྲངས་ལས་འདས་པའི་ཆོས་ལམ་ཉེ་བར་སྟོན་མཛད་པ།།
ཁྱོད་གསུང་སུ་ཡི་རྣ་བར་ལྷུང་ཡང་བཀའ་ལ་ཡང་དག་གནས་པར་འགྱུར།།
ཞེས་གསུངས་ཏེ། མགོན་པོ་ཁྱོད་ནི་རྣམ་པ་འགར་ཡང་འགྲོ་བ་སྟེ་སེམས་ཅན་
གྱི་དོན་དུ་མི་འགྱུར་བའི་རྫུན་གྱི་ཚིག་ནི་ཡོངས་སུ་སྤངས་ཤིང་། སྐལ་བ་དང་
ལྡན་པ་རང་རང་གི་བློ་དང་རྗེས་སུ་མཐུན་པའི་འགག་པ་མེད་པའི་གསུང་



༣༡༽
དབྱངས་ཀྱི་ཡན་ལག་ནི་རྒྱ་མཚོ་ཆེན་པོའི་ཆུ་རྡུལ་གྱི་གྲངས་ལས་འདས་པའི་
ཆོས་ལམ་ཏེ་ཆོས་ཀྱི་སྒོ་མི་འདྲ་བ་མཐའ་ཡས་པ་ཉེ་བར་སྟོན་པར་མཛད་པ། .
མགོན་པོ་ཁྱོད་ཀྱི་གསུང་ནི་གང་ཟག་སུ་ཡི་རྣ་བར་ལྷུང་ཡང་དེ་ཡི་མོད་ལ་
བཀའི་ལ་ཡང་དག་པར་གནས་པ་སྟེ་གསུང་གི་རྗེས་སུ་འབྲངས་པར་འགྱུར་
རོ༑ ༑གཉིས་པ་ནི། རྩ་བ་ལས།
དྲི་ཟའི་རྒྱུད་མངས་སྒྲ་དང་འཐབ་པའི་ཡིད་འོང་ན་ཆུང་གླུ་ལྟ་བུ།།
ཡིད་དུ་འཐད་ཀྱང་ཆཌ་ལྡན་རྣམས་ཀྱི་ཡུལ་གྱི་འདོད་པ་མ་ལུས་འཇོམས།།
ནམ་མཁའ་ཁྱབ་པའི་འབྲུག་སྒྲ་ཇི་བཞིན་ཟབ་མོར་འབྱིན་ཡང་དེ་ཡི་མོད།།
འཇིགས་པས་སྐྲག་པ་དེ་དག་གི་ཡང་སྡུག་བསྔལ་མིང་གི་ལྷག་མར་མཛད།
ཅེས་གསུངས་ཏེ། དྲི་ཟའི་རྒྱུད་མངས་སོར་མོས་བསྐུལ་བའི་སྒྲ་དང་འཐབ་པ་
སྟེ་འདྲེས་པའི་ཡིད་འོང་ན་ཆུང་གི་གླུ་ལྟ་བུར་ཡིད་དུ་འཐད་པ་སྟེ་འབབ་ཀྱང་
ཚོགས་པ་དང་ལྡན་པའི་སྐྱེ་བོ་རྣམས་ཀྱི་ཡུལ་ལ་སྲེད་པའི་འདོད་པ་མ་ལུས་པ་
འཇོམས་པར་བྱེད་ལ། ནམ་མཁའི་ཁྱོན་ཀུན་ཁྱབ་པའི་འབྲུག་སྒྲ་ཇི་ལྟ་བ་
བཞིན་དུ་ཁྱོད་ཀྱི་གསུང་ནི་ཟབ་མོ་སྟེ་མཐོན་པོར་འབྱིན་ཡང་། དེ་ཡི་མོད་ལ་
འཇིཌ་པས་སྐྲག་པའི་སྐྱེ་བོ་དེ་དག་གི་སྡུག་བསྔལ་གྱི་ཚོགས་མིང་གི་ལྷག་མ་ལྟ་
བུར་ཞི་བར་མཛད་དོ། །གསུམ་པ་ནི། རྩ་བ་ལས།



༢༡༤༤
འཁོར་བ་པ་རྣམས་རྟག་ཏུ་གཡོ་བའི་སྐྱེ་བ་ཡང་དག་སྒྲོལ་སླད་དུ།།
རྣམ་པ་ཀུན་ལྡན་གསང་མཐོར་སྒྲོག་པའི་ཆོས་ཀྱི་འཁོར་ལོ་སྔོན་འགྲོ་བ།།
དུས་གསུམ་གཏོཌ་པའི་རྒྱལ་བ་ཀུན་གྱི་གསུང་དབྱངས་ངེས་པ་རབ་རྫོགས་པས།།
བླ་མེད་འབྱོར་པའི་དབང་ཕྱུག་ཁྱོད་ནི་འཇིག་རྟེན་ཀུན་གྱི་བླ་མར་གྲགས།།
ཞེས་གསུངས་ཏེ། གང་ཞིག་འཁོར་བ་པ་རྣམས་རྟག་ཏུ་སྐད་ཅིག་གིས་གཡོ་
བའི་ལས་ཉོན་གྱིས་སྐྱེ་བའི་འཆིང་བ་ཡང་དག་པར་གྲོལ་བའི་སླད་དུ་གསུང་
དབྱངས་རྣམ་པ་ཀུན་དང་ལྡན་པ་སྐད་གསང་མཐོན་པོར་སྒྲོགས་པའི་ཆོས་ཀྱི་
འཁོར་ལོ་སྔོན་དུ་འགྲོ་བ་ལ་དུས་གསུམ་དུ་གཏོགས་པ་སྟེ་གཤེགས་པའི་རྒྱལ་
བ་ཀུན་གྱི་གསུང་དབྱངས་ཀྱི་ངེས་པ་མཐའ་དག་རབ་ཏུ་རྫོགས་པས་བླ་ན་མེད་
པའི་གསུང་གི་འབྱོར་པ་ལ་མངའ་བརྙེས་པའི་དབང་ཕྱུག་ཁྱོད་ནི་འཇིག་རྟེན་
ཀུན་གྱི་བླ་མར་གྲགས་སོ། །གསུམ་པ་ཐུགས་ལ་བསྟོད་པ་ནི། །
རྩ་བ་ལས།
སྐྱེ་བོ་གང་དག་རང་སྡུག་ཉིད་ཀྱང་རེས་འགའ་ཁྲོ་བའི་དབང་གྱུར་ཏེ།།
གསོད་པར་བརྩམས་མོད་ཁྱོད་ཀྱིས་འགྲོ་རྣམས་བུ་དང་འདྲ་བར་རྟག་དགོངས་ནས།།
གནོད་འགྱུར་ཆ་ཙམ་ཐུཌ་ཀྱི་དགོངས་པ་རིང་མོ་ཞིག་ནས་བཏང་བས་ན།།
བདག་འདྲ་རང་ལ་བརྩེ་བ་དེས་ཀྱང་ཁྱོད་ཐུཌ་སྙིང་རྗེའི་ཆར་མི་ཕོད།།
ག་བུར་ཙན་དན་ཨུ་ཤིར་ལ་སོགས་ཆབ་ཀྱི་སྤངས་པ་ལྟར་བསིལ་བའི།།



༢༡༥་
ཞི་བའི་གཟིཌ་སྟངས་ནམ་ཡང་མི་འཛུམ་རིཌ་དྲུག་སྤྱན་རས་བཙའ་མོད་ཀྱི།།
མྱོང་སྣང་སྤྲོས་པ་ཆོས་ཀྱི་དབྱིངས་སུ་ཉེ་བར་ཞི་བའི་དགོངས་པ་ནི།།
བདེ་བ་མཆོག་གི་རྟག་ཏུ་འཁྱུད་བཞིན་གཡོ་བ་མེད་ལ་ཕྱག་འཚལ་ལོ།།
སྐྱེ་བོ་གང་དག་རང་ལ་སྡུག་པ་སྟེ་གཅེས་པ་ཉིད་ཡིན་ཀྱང་རེས་འགའ་ཁྲོ་བའི་
དབང་དུ་གྱུར་ཏེ་གསོད་པ་སྟེ་སྲོག་དང་འབྲལ་བར་བརྩམ་མོད། ཁྱོད་ཀྱིས་
འགྲོ་བ་རྣམས་མས་བུ་དང་འདྲ་བར་རྟག་ཏུ་དགོངས་ནས་དེ་དག་ལ་གནོད་
པར་འགྱུར་བ་ཆ་ཙམ་མཛད་པའི་ཐུགས་ཀྱི་དགོངས་པ་ཡུན་རིང་པོ་ཞིག་ནས་
བཏང་བས་ན་སྐྱེ་བོ་བདག་འདྲ་བ་རང་ཉིད་ལ་བརྩེ་བ་དེས་ཀྱང་ཁྱོད་ཀྱི་ཐུགས་
རྗེའི་ཆ་ཙམ་ལ་ཡང་མི་ཕོད་པ་སྟེ་འགྲན་པར་མི་ནུས་ཤིང་། ག་བུར་དང་།
ཙན་དན་དང་། ཨུ་ཤིར་ལ་སོགས་་པའི་ཆབ་ཀྱིས་སྤངས་པ་ལྟར་བསིལ་བའི་
ཞི་བའི་གཟིགས་སྟངས་ནམ་ཡང་མི་འཛུམ་པར་འགྲོ་བ་རིགས་དྲུག་མཐའ་
དག་སྤྱན་གྱི་རས་སམ་ཆ་ཤས་ཀྱི་རྟག་ཏུ་བཙའ་མོད་ཀྱི། མྱོང་བ་ཡུལ་ཅན་
གྱི་བློ་དང་སྣང་བ་ཡུལ་གྱིས་བསྡུས་པའི་ཤེས་བྱ་མ་ལུས་པ་བདེན་པར་མ་གྲུབ་
བཞིན་དུ་བདེན་པར་སྣང་བའི་སྣང་བ་མཐའ་དག་ནུབ་སྟེ་སྤྲོས་པའི་མཐའ་ ་
ཐམས་ཅད་གནས་ལུགས་ནམ་མཁའ་ལྟ་བུའི་ཆོས་ཀྱི་དབྱིངས་སུ་ཉེ་བར་ཞི་
བའི་ཐུགས་དགོངས་བླ་ན་མེད་པ་ནི་ཟག་པ་མེད་པའི་བདེ་བ་མཆོག་གིས་རྟག་



༣༡༦
ཏུ་འཁྱུད་བཞིན་འབད་རྩོལ་གྱིས་གཡོ་བ་མེད་པ་ལ་ཕྱག་འཚལ་ལོ། །གཉིས་
པ་གསོལ་བ་གདབ་པ་ལ་བཞི། ངན་འགྲོ་བ་རྣམས་སྐྱོབ་པར་གསོལ་བ་གདབ་
པ༑ ༑བདེ་འགྲོ་བ་རྣམས་སྐྱོབ་པར་གསོལ་བ་གདབ་པ། སྙིགས་དུས་ཀྱི་འགྲོ་
བ་རྣམས་སྐྱོབ་པར་གསོལ་བ་གདབ་པ། དོན་གཞན་གྱི་སྒོ་ནས་གསོལ་བ་
གདབ་པའོ། །དང་པོ་ལ་གསུམ། དམྱལ་བ། ཡི་དྭཌ། དུདའགྲོ་རྣམས་སྐྱོབ་
པར་གསོལ་བ་གདབ་པའོ། །དང་པོ་ནི། རྩ་བ་ལས།
ཕྱོཌ་ཀུན་འབར་བའི་མེ་ལྕེས་བསྲེག་ཅིང་ཁ་གདངས་མིག་རྩ་དམར་ཁྲོས་པའི།།
གཤེད་མས་ཁོར་གཡུག་ཀུན་ནས་འཇིཌ་བསྐྱེད་ལ་ལ་ཟངས་ཞུན་འབར་བའི་ཁྲོད།།
འབྲུ་ལྟར་ཚེད་པའི་ཚ་དམྱལ་གནས་སུ་བདུད་རྩིའི་ཆར་གྱིས་བསིལ་བ་དང་།།
ཤ་རུས་འགས་བྱེད་གྲང་བས་ཉེན་རྣམས་དྲོ་བའི་རེག་པས་སྐྱོབ་ཏུ་གསོལ།།
ཞེས་གསུངས་ཏེ། ཕྱོགས་ཀུན་ཏུ་འབར་བའི་མེ་ལྕེས་བར་མཚམས་མེད་པར་
གཡོ་བས་སྲེག་པར་བྱེད་ཅིང་། ཁ་གནམ་ས་ལྟར་གདངས་པ། མིག་རྩ་
དམར་བ་སྡང་མིག་ཏུ་ལྟ་བ། ཁྲོས་ཤིང་སྡམས་པའི་གཤེད་མས་ཁོར་ཡུག་ཀུན་
ནས་བསྐོར་ཏེ། རྒྱོབ་རྒྱོབ་སོད་སོད་ཀྱི་སྒྲ་དང་། མཚོན་ཆ་བསྣུན་པ་སོགས་
ཀྱི་སྒོ་ནས་འཇིགས་པ་བསྐྱེད་པ་དང་། ལ་ལ་ནི་ཟངས་ཞུན་མའི་ཁུ་བ་འབར་
བའི་ཁྲོད་དུ་འབྲུ་རྗོད་པ་ལྟར་འཚེད་པ་སོགས་ཀྱི་སྡུག་བསྔལ་མཐའ་ཡས་པ་



༣༡༧
དང་ལྡན་པ་ཚ་དམྱལ་གྱི་གནས་སུ་བདུད་རྩིའི་ཆར་རྒྱུན་བསིལ་བ་ཕབ་སྟེ་གྲང་
བས་རེག་པས་སྐྱོབ་པ་དང་། གངས་རིའི་སྦུབས་སུ་ཤ་ལྤགས་རུས་པ་རྣམས་
སོ་སོར་འགས་པར་བྱེད་པའི་ཁ་བ་བུ་ཡུག་གི་རེག་བྱ་གྲང་བས་ཉེན་པའི་གྲང་
དམྱལ་བ་རྣམས་དྲོ་བས་རེག་པས་བསྐྱབ་ཏུ་གསོལ། གཉིས་པ་ནི།
རྩ་བ་ལས།
ལྟོ་བ་རི་མཚུངས་མགྲིན་པ་འགག་ཅིང་ཡན་ལག་རྩ་ཕྲན་བཞིན་དུ་ཕྲ།།
ལུས་སྐམ་ཐལ་བས་རབ་གཡོགས་ལྟ་ཚིགས་འཐབ་ལས་མེ་ཡི་ཚ་ཚ་འབབ།།
ཆུ་ཀླུང་དག་ཀྱང་བལྟས་པ་ཙམ་གྱིས་སྐེམ་འགྱུར་རྟག་ཏུ་ངལ་བ་དང་།།
བཀྲེས་པས་གདུང་བའི་ཡི་དྭག་རྣམས་ལ་ཟས་གོས་བདུད་རྩིའི་ཆར་པ་སྩོལ།།
ཞེས་གསུངས་ཏེ། ། ལྟོ་བ་རི་ཡི་གཏོས་དང་མཚུངས་ལ་མགྲིན་པ་ཚ་བས་
འགག་ཅིང་། ཡན་ལག་སྟེ་རྐང་ལག་བཞི་རྩ་ཕྲན་བཞིན་དུ་ཕྲ་བ་དང་ལུས་
སྐམས་ཤིང་རིད་ལ་ཐལ་བས་རབ་ཏུ་གཡོགས་པ། ལྷུ་ཚིགས་ཕན་ཚུན་འཐབ་
པ་ལས་མེ་ཡི་ཚ་ཚ་འབབ་པ། ཆུ་ཀླུང་ཆེན་པོ་དག་ལའང་མིག་གིས་བལྟས་
པ་ཙམ་གྱིས་སྐམས་པར་འགྱུར་བ་དང་། རྟག་ཏུ་བཟའ་བཏུང་འཚོལ་བའི་
ཕྱིར་ངལ་བ་དང་། བཀྲེས་ཤིང་སྐོམ་པས་གདུང་བའི་ཡི་དྭགས་རྣམས་ལ་ཟས་
གོས་དང་བདུད་རྩིའི་ཆར་པ་སྩོལ་བར་མཛོད་ཅིག །གསུམ་པ་ནི། རྩ་བ་



༣༡༨
ལས༑
ཟས་ཁམ་ཙམ་གྱི་འདོད་ལ་སྲེད་པས་ཕྲ་མོའི་བདེ་བ་བདེ་ཡི་སླད།།
གཅེས་པའི་སྲོག་ཀྱང་ཡལ་བར་འདོར་བགྱིད་བླང་དོར་འགའ་ཡང་སྐབས་མི་ཕྱེད།
དབྱིབས་དང་ཁ་དོག་མི་སྡུག་ལ་བརྟེན་ཤིན་ཏུ་སྐལ་དམན་དུད་འགྲོ་རྣམས།།
མྱུར་དུ་དགེ་བའི་དྲན་པ་ཐོབ་ཅིང་བདེ་བས་འཚོ་བ་སྩལ་དུ་གསོལ།།
ཞེས་གསུངས་ཏེ། ཟས་ཁམ་གཅིག་ཙམ་གྱི་འདོད་པའི་བདེ་བ་ལ་སྲེད་པའི་
དབང་གིས་ཕྲ་མོའི་བདེ་བ་དེའི་སླད་དུ་རང་ཉིད་ལ་གཅེས་པའི་སྲོག་ཀྱང་ཡལ་
བར་འདོར་བར་བགྱིད་ལ། བླང་དོར་གྱི་རྣམ་བཞག་འགའ་སྟེ་ཅུང་ཟད་ཙམ་
ཡང་སྐབས་མི་ཕྱེད་པ་སྟེ་མི་ཤེས་པ་དང་། དབྱིབས་དང་ཁ་དོག་མི་སྡུག་པ་སྟེ་
མི་མཛེས་པ་ལ་བརྟེན་ནས་ཤིན་ཏུ་སྐལ་བ་དམན་པ། མི་ལྟར་འགྲེང་སྟེ་མི་
འགྲོ་བར་དུད་དེ་འགྲོ་བས་ན་དུད་འགྲོ་ཞེས་བརྗོད་པ་རྣམས་ནི་དུས་མྱུར་བ་
ཉིད་དུ་སྡིག་པ་ལས་བློ་ལོག་སྟེ་དགེ་བ་བསྒྲུབ་པའི་དྲན་པ་གསལ་པོ་ཐོབ་ཅིང་
རྣམ་པ་ཀུན་ཏུ་བདེ་བས་འཚོ་བ་སྩལ་དུ་གསོལ། གཉིས་པ་བདེ་འགྲོ་བ་རྣམས་
སྐྱོབ་པར་གསོལ་བ་གདབ་པ་ནི། རྩ་བ་ལས། །
ནོར་བུ་འབར་བའི་གཞལ་མེད་ལ་བརྟེན་ཚངས་པའི་རྒྱལ་པོའི་དཔལ་དེ་ཡང་།།
མི་རྟག་ཉམས་ནས་མནར་མེད་མེ་ནང་རུས་པ་རྐང་ཡང་འབར་འགྱུར་ཞིང་།།



༢༡༩
རེག་ན་བདེ་བའི་མལ་སྟན་འཇམ་དང་ཡིད་འོང་སྐྱེད་ཚལ་ངོགས་རྩེ་བའི།།
ལྷ་བུ་ཉིད་ཀྱང་འགྱུར་བྱེད་འཐུང་ཞིང་ལྕགས་ཀྱི་ཚེར་རྣོན་ཐང་ལ་འདྲད།།
མཐོ་བ་ཉིད་ཀྱང་མི་རིང་དུས་སུ་རྐང་པས་བསྣུན་འོས་བྲན་དུ་འགྱུར།།
ལང་ཚོ་འདི་ཡང་ཡུད་ཀྱིས་ཉམས་འགྱུར་སྟོན་མཐའི་མེ་ཏོག་ཇི་ལྟ་བུ།།
འབྱོར་པ་འདི་ཡང་དུས་ཀྱི་འདོར་ངེས་བརྟན་པོའི་རྒྱན་ལ་དགའ་སྙམ་བཞིན།།
བདག་གི་ཚེ་ཡང་གློག་འོད་འགྱུ་བཞིན་སྐད་ཅིག་ཙམ་ཞིག་འདིར་སྣང་སྟེ།།
འཇིག་རྟེན་འདི་ཡི་ཕ་རོལ་ཞེས་བྱ་སྔར་འདྲིས་དངོས་པོ་ཐག་བསྲིང་བའི།།
མུན་ཁྲོད་སྟུག་པོར་བདག་ཉིད་གཅིག་པུ་རྣམ་པར་འཁྱམས་འགྱུར་དེ་ཡི་སླད།།
འཇིཌ་རུང་འཁོར་བར་ཉོན་མོངས་སྒྱུ་ཡིས་སྙིང་ལ་མངོན་པར་བསླུས་གྱུར་པ།།
བདག་ཅག་སྡུག་བསྔལ་རྒྱ་མཚོ་འདི་ནས་ཐུཌ་རྗེའི་ཕྱག་གིས་དྲང་དུ་གསོལ།།
ཡིད་བཞིན་གྱི་ནོར་བུ་འོད་ཟེར་འབར་བ་དུ་མས་བརྒྱན་པའི་གཞལ་མེད་ཁང་
ཡིད་དུ་འོང་བ་ལ་བརྟེན་པ་ཚངས་པའི་རྒྱལ་པོ་མི་མཇེད་བདག་པོའི་དཔལ་
འབྱོར་ཕུན་སུམ་ཚོགས་པ་ཡང་ནམ་ཞིག་ཏིང་ངེ་འཛིན་གྱི་འཕེན་པ་ཟད་པ་ན་
མི་རྟག་པའི་ངང་ཚུལ་མངོན་དུ་གྱུར་པའི་ཚུལ་གྱིས་ཉམས་ནས་ཚ་བའི་
དམྱལ་བར་སྐྱེས་ཏེ། མནར་མེད་པའི་མེ་རབ་ཏུ་འབར་པའི་ནང་དུ་ལྷུང་
ནས་ཤ་འཚིག་པ་ཙམ་དུ་མི་ཟད་རུས་པ་རྐང་དང་བཅས་པ་ཡང་མེའི་རང་
བཞིན་དུ་འབར་བར་འགྱུར་ཞིང་། དེར་མ་ཟད་གང་ལ་རེག་ན་ཚོར་བ་བདེ་



༣༢༠
བ་སྐྱེད་པའི་དར་གྱི་མལ་སྟན་འཇམ་པོ་དང་། ཡིད་དུ་འོང་བའི་ལྗོན་ཤིང་
དང་མེ་ཏོག་སྣ་ཚོགས་ཀྱིས་གཏམས་པའི་སྐྱེད་མོས་ཚལ་གྱི་ངོགས་སུ་ལྷའི་བུ་
མོ་རྣམས་དང་ལྷན་ཅིག་ཏུ་རྩེ་བའི་ལྷའི་བུ་ཉིད་ཀྱང་ཚེ་འཕོས་ནས་དམྱལ་
བར་སྐྱེས་ཏེ། འགྱུར་བྱེད་ཀྱི་ཁྲོ་ཆུ་ཁོལ་མ་འཐུང་ཞིང་ལྕགས་ཀྱི་ཚེར་རྣོན་
གྱིས་གང་བའི་ཐང་ལ་དམྱལ་བསྲུང་རྣམས་ཀྱིས་འདྲད་པ་སྟེ་ཕན་ཚུན་དུ་དྲུད་
པའི་སྒོ་ནས་སྡུག་བསྔལ་མི་ཟད་པ་ཉམས་སུ་མྱོང་ལ། མཐོ་བ་ཉིད་དེ་ལྷ་དང་
མིའི་རྒྱལ་པོར་གྱུར་པ་རྣམས་ཀྱང་མི་རིང་བའི་དུས་སུ་ཚེ་འཕོས་ནས་རིགས་
དམའ་བར་སྐྱེས་ཏེ་རྐང་པས་བསྣུན་པའམ་བརྡེག་པའི་བྲན་གྱི་ཐ་ཤལ་དུ་
འགྱུར་བ་དང་། གཞོན་དུས་ཀྱི་ལང་ཚོ་འདི་ཡང་ཡུད་ཀྱིས་ཏེ་རིང་པོར་མི་
ཐོགས་པར་འགྱུར་བ་ནི་སྟོན་གྱི་མཐའ་སྟེ་མཇུག་གི་མེ་ཏོག་བ་མོས་སྐད་ཅིག་.
ལ་ཉམས་པར་བྱེད་པ་ཇི་ལྟ་བུ་དང་། ལོངས་སྤྱོད་ཀྱི་འབྱོར་པ་འདི་ཡང་
འཆི་བའི་དུས་ལ་བབ་པ་ན་འདོར་བར་ངེས་པ་ཡིན་ཀྱང་དེ་ལ་ཆགས་པ་ནི་
བརྙན་པོ་སྟེ་གཡར་པོའི་རྒྱན་ལ་དགའ་བར་སྙམ་པ་སྟེ་སེམས་པ་བཞིན་དང་།
བདག་དང་བདག་འདྲའི་སྙིགས་དུས་ཀྱི་ཚེ་ཡང་སྤྲིན་གྱི་གསེབ་ནས་གློག་གི་
འོད་ཟེར་འགྱུ་བ་བཞིན་དུ་སྐད་ཅིག་ཙམ་སྟེ་ཡུན་ཐུང་ཞིག་ལ་འཇིག་རྟེན་
འདིར་སྣང་བའམ་གསལ་བ་ཡིན་ཏེ། འཇིག་རྟེན་འདི་སྟེ་ཚེ་འདི་ཡི་ཕ་རོལ་
སྐྱེ་བ་ཕྱི་མ་ཞེས་བྱ་བ་སྔར་འདྲིས་པའི་དངོས་པོ་ཐག་བསྲིངས་པ་སྟེ་སྔར་ཅུང་



༢༢༡
ཟད་ཀྱང་འདྲིས་མ་མྱོང་བའི་བར་དོའི་མུན་ཁྲོད་སྟུག་པོར་སྔར་གྲོགས་ཡོད་
ཀྱང་དེའི་གནས་སྐབས་སུ་བདག་ཉིད་གཅིག་པུ་གྲོགས་མེད་པར་འཁྱམས་
པར་འགྱུར་བ་དེ་ཡི་སླད་དུ། ཤིན་ཏུ་འཇིགས་སུ་རུང་བའི་འཁོར་བའི་གནས་
འདིར་ཉོན་མོངས་པའི་གཡོ་སྒྱུ་ཡིས་མགོ་བསྐོར་ཏེ་སྙིང་ལ་གནས་པའི་ཡིད་
ཀྱི་དབང་པོ་བསླུས་པར་གྱུར་པ་དེ་ལྟ་བུའི་བདག་ཅག་མགོན་མེད་པའི་ཉམ་
ཐག་རྣམས་གོང་དུ་སྨོས་པའི་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་འཕགས་
མཆོག་སྤྱན་རས་གཟིགས་ཁྱོད་ཀྱི་ཐུགས་རྗེའི་ཕྱག་གིས་དྲང་དུ་གསོལ། །
གསུམ་པ་སྙིགས་དུས་ཀྱི་འགྲོ་བ་རྣམས་སྐྱོབ་པར་གསོལ་བ་གདབ་པ་ནི། རྩ་བ་
ལས༑
གངས་ཅན་རི་ཡིས་བསྐོར་བའི་ཞིང་འདིར་ཐུབ་པའི་བསྟན་སྲོལ་གནས་མོད་ཀྱི།།
ཆོས་བྱེད་ཕལ་ཆེར་ཚུལ་ཁྲིམས་གོས་བྲལ་གཅེར་བུར་ངོ་ཚ་སྤངས་ནས་ནི།།
ཁྱིམ་པ་རྣམས་ལ་བསྙེན་ཅིང་ངོར་ལྟ་དམ་པས་སྨད་པའི་ལས་ལ་འཇུག།
ཀྱེ་མ་དམ་ཆོས་ཉི་མའི་འོད་ཟེར་རི་བོའི་ཕྲག་ཏུ་ནུབ་ལ་ཉེ།།
སྟོབས་དང་ལྡན་རྣམས་རང་འདོད་ལྷུར་ལེན་ཕན་ཚུན་རྩོད་ཅིང་དམའ་ལ་འཚེ།།
དམན་པ་རྣམས་ནི་རྟག་ཏུ་འཁོལ་ཞིང་གྱི་ནའི་ཟས་ཀྱང་རྙེད་པར་དཀའ།།
མི་བཟད་སྙིཌ་མའི་ངང་ཚུལ་འདི་འདྲར་འཕཌ་པས་བཏང་སྙོམས་མཛད་ལཌ་ན།།
སྔོན་གྱི་ཐུཌ་དམ་དེ་ཡིས་ཅི་འཚལ་འབངས་རྣམས་སུ་ཞིག་སྐྱབས་ལ་བསྟེན།།
ཁྱོད་ཀྱི་མཚན་ཡང་བྱིན་གྱི་བརླབས་ཏེ་གང་ཐོས་འཇིགས་པ་ཞི་བ་དང་།།



༣༡༣
སངས་རྒྱས་གྲངས་མེད་བསྙེན་པའི་ལས་དང་ཁྱོད་མཚན་འཛིན་ཙམ་འབྲས་མཚུངས་ཞེས།།
དྲང་སྲོང་བདེན་པའི་ཚིག་གིས་བསྟན་བཞིན་བདག་ཅག་རེ་བས་གསོལ་འདེབས་ན།།
མགོན་པོ་གཞན་དུ་གཡེལ་བའི་ཐུགས་སྤངས་ཉམ་ཐག་སེམས་ཅན་སྐྱོབ་ཏུ་གསོལ།།
ཞེས་གསུངས་ཏེ། གངས་ཅན་ཏེ་ཁ་བས་གཡོཌ་པའི་རི་ཡིས་ཕྱོགས་དང་
ཕྱོགས་མཚམས་བསྐོར་བའི་བོད་ཡུལ་གྱི་ཞིང་འདིར་རྣམ་འདྲེན་ཤཱཀྱ་ཐུབ་
པའི་བསྟན་པ་རིན་པོ་ཆེའི་སྲོལ་དམ་པ་སྔོན་ནས་ད་ལྟའི་བར་དུ་གནས་པ་ཡིན་
མོད་ཀྱི། སྙིགས་མའི་སྐྱོན་གྱིས་སྦགས་པའི་དབང་གིས་ཆོས་བྱེད་པར་རློམ་
པར་ཕལ་ཆེར་སོ་ཐར་གྱིས་བསྡུས་པའི་ཚུལ་ཁྲིམས་ཀྱི་གོས་དང་བྲལ་ཞིང་
གཅེར་བུ་ལྟ་བུར་ངོ་ཚ་སྤངས་ནས་ནི་ཁྱིམ་པའི་སྐྱེ་བོ་རྣམས་ལ་ཡིད་དགའ་
བས་བསྙེན་ཅིང་དེའི་ངོ་ལ་གཙོ་བོར་ལྟ་ཞིང་དམ་པས་སྨད་པ་སྟེ་སྡིག་པ་མི་
དགེ་བའི་ལས་ལ་འཇུག་པར་བྱེད་ལ། ཀྱེ་མ་ནི་སྐྱོ་བའི་ཚིག་གོ །ད་ལྟ་
སྙིགས་མའི་དུས་འདིར་དམ་པའི་ཆོས་ཉི་མའི་དཀྱིལ་འཁོར་གྱི་འོད་ཟེར་ནུབ་
ཕྱོགས་ཀྱི་རི་བོའི་ཕྲག་ཏུ་ནུབ་ལ་ཉེ། སྟོབས་དང་ལྡན་པའི་ས་སྐྱོང་རྣམས་
ཀྱང་དགེ་བ་བཅུའི་ཁྲིམས་ཀྱི་རྗེས་སུ་མི་འབྲང་བར་རང་གི་འདོད་པ་ཙམ་
གཙོ་བོར་ལྷུར་ལེན་པའི་སྒོ་ནས་ནང་ཕན་ཚུན་འཐབ་རྩོད་འཁྲུག་ལོང་བྱེད་
ཅིང་དམའ་བ་སྟེ་བྲན་རྣམས་ལ་གནོད་ཅིང་འཚེ་བར་བྱེད། དམན་པ་སྟེ་



༢༢༣
འབངས་རྣམས་ནི་རང་གི་གཙོ་བོས་རྟག་ཏུ་གཡོག་ལ་བཀོལ་ཞིང་། ཟས་
བཟང་པོ་ཕར་ཞོག་གྱི་ན་སྟེ་དམན་པའི་ཟས་ཀྱང་རྙེད་པར་དཀའ་བ་སོགས་མི་
བཟད་སྙིགས་མ་ལྔ་བདོ་བའི་ངང་ཚུལ་འདི་འདྲ་བའི་གནས་སྐབས་སུ་་
འཕགས་པ་ཐུགས་རྗེ་ཆེན་པོ་ཁྱོད་ཀྱིས་བཏང་སྙོམས་མཛད་དེ་བཞུགས་
ལགས་ན། སྔོན་གྱི་དུས་སུ་འགྲོ་བ་རྣམས་ཉམ་ང་བའི་གནས་ལས་སྐྱོབ་པར་
ཐུགས་དམ་བཅས་པ་དེ་ཡིས་ཅི་འཚལ་ཏེ་ཅི་ཞིག་བྱ་ཞིང་ཁྱོད་ཀྱི་འབངས་སུ་
གྱུར་པ་བདག་ཅག་རྣམས་ཡི་དམ་གྱི་ལྷ་སུ་ཞིག་སྐྱབས་ལ་བསྟེན། མགོན་པོ་
ཁྱོད་ཀྱི་མཚན་ཡང་བྱིན་གྱི་བརླབས་ཏེ་སྐྱེ་བོ་གང་ཞིག་གིས་ཐོས་པའི་མོད་ལ་
འཇིགས་པ་མཐའ་དག་ཞི་བ་དང་། ཕྱོགས་བཅུའི་སངས་རྒྱས་གྲངས་མེད་པ་
མཆོད་པའི་རྣམ་གྲངས་མཐའ་ཡས་པས་བསྙེན་བཀུར་བའི་ལས་དང་། མགོན་
པོ་སྤྱན་རས་གཟིགས་དབང་ཕྱུག་ཁྱོད་ཀྱི་མཚན་ཙམ་དད་པས་འཛིན་པ་
གཉིས་འབྲས་བུའམ་ཕན་ཡོན་མཚུངས་སོ་ཞེས་དྲང་སྲོང་ཆེན་པོ་ཐུབ་པ་
བཅོམ་ལྡན་འདས་ཀྱིས་འགྱུར་བ་མེད་པ་བདེན་པའི་ཚིག་གིས་གསལ་བར་
བསྟན་པ་བཞིན་དུ་བདག་ཅག་རྣམས་ཁྱོད་ལ་རེ་ཞིང་ལྟོས་པས་གསོལ་བ་
འདེབས་པར་བྱེད་ན། མགོན་པོ་སྤྱན་རས་གཟིགས་ཕྱོགས་གཞན་དུ་གཡེལ་
བའི་ཐུགས་སྤངས་པ་ཁྱོད་ཀྱིས་སྙིགས་མའི་དུས་ཀྱི་སེམས་ཅན་རྣམས་སྐྱོབ་ཏུ་
གསོལ། བཞི་པ་དོན་གཞན་གྱི་སྒོ་ནས་གསོལ་བ་གདབ་པ་ལ་གཉིས། སྤྱིར་



༢༣༤
གསོལ་བ་གདབ་པ་དང་། བྱེ་བྲག་རང་ཉིད་ཀྱི་དོན་དུ་གསོལ་བ་གདབ་པའོ།
དང་པོ་ནི། རྩ་བ་ལས།
སྐྱེ་བོ་ཐམས་ཅད་དཀོན་མཆོག་གསུམ་པོ་གུས་པས་ཉེ་བར་བསྟེན་པ་དང་།།
ལས་དང་འབྲས་བུའི་གནས་ལ་དད་པས་རྟག་ཏུ་ཆོས་ཀྱི་ལམ་དུ་འཇུག།
སྣ་ཚོགས་ཁམས་དང་སྐལ་བར་མཚམས་པའི་ཞི་ཁྲོའི་ཆོ་འཕྲུལ་དཔག་མེད་ཀྱིས།།
སྲིད་པ་ཉམ་ངའི་གནས་འདིར་ལྷུང་བའི་གཉེན་རྣམས་བདེ་ལ་སྦྱོར་དུ་གསོལ།།
ཞེས་གསུངས་ཏེ། ས་གསུམ་གྱི་སྐྱེ་བོ་ཐམས་ཅད་སངས་རྒྱས་དང་ཆོས་དང་
དགེ་འདུན་ཏེ་དཀོན་མཆོག་གསུམ་པོར་དད་ཅིང་གུས་པས་ཉེ་བར་བསྟེན་པ་
དང་༑ ༑ལས་མི་དགེ་བ་ལས་འབྲས་བུ་སྡུག་བསྔལ་འབྱུང་བ་དང་། ལས་
དགེ་བ་ལས་འབྲས་བུ་བདེ་བ་འབྱུང་བ་སྟེ་ལས་དགེ་སྡིག་གི་འབྲས་བུ་མ་
འཆོལ་བར་འབྱུང་བའི་གནས་ལ་ཡིད་ཆེས་པའི་སྒོ་ནས་དད་ཅིང་རྟག་ཏུ་དག་
པའི་ཆོས་ཀྱི་ལམ་ལ་འཇུག་པ་དང་། སེམས་ཅན་གྱི་རིགས་སྣ་ཚོགས་པའི་
ཁམས་མི་འདྲ་བ་དང་སྐལ་བ་མི་འདྲ་བ་རྣམས་དང་འཚམ་པའི་ཞི་བ་དང་ཁྲོ་
བའི་རྣམ་པ་ཅན་གྱི་སྐུའི་ཆོ་འཕྲུལ་དཔག་མེད་ཀྱིས། སྲིད་པ་སྟེ་འཁོར་བ་ཉམ་
ང་བའི་གནས་འདིར་ལྷུང་བའི་གཉེན་ཏེ་སེམས་ཅན་རྣམས་གནས་སྐབས་དང་
མཐར་ཐུག་གི་བདེ་བ་ལ་སྦྱོར་དུ་གསོལ། །གཉིས་པ་ནི།



༢༣༥
རྩ་བ་ལས།
རབ་གུས་བདག་ཀྱང་དེ་ཉིད་འབྱེད་པའི་བློ་གྲོས་དྲི་མ་མེད་པ་དང་།།
སྲིད་ལ་སྐྱོ་དང་སྙིང་རྗེས་གཞན་དོན་སྐྱེ་བ་དུ་མར་སྤྱོད་ལ་བརྩོན།།
བདུད་སྡེ་མཐའ་དག་ཕམ་པར་བྱེད་པའི་མཐུ་ཆེན་ཕ་རོལ་ཕྱིན་ཐོབ་སྟེ།།
རྣམ་དག་དགའ་ལྡན་ཆོས་ཀྱི་ཚུལ་དང་འགྲོ་བ་དུས་རིང་སྐྱོང་གྱུར་ཅིག།
ཅེས་གསུངས་ཏེ། མགོན་པོ་གང་ལ་རབ་ཏུ་གུས་པས་བསྟོད་པ་བྱེད་པ་པོ་
བདག་ཀྱང་གནས་ལུགས་ཀྱི་དེ་ཁོ་ན་ཉིད་འབྱེད་པ་སྟེ་རྟོགས་པའི་བློ་གྲོས་དྲི་
མ་མེད་པ་དང་། སྲིད་པ་སྡུག་བསྔལ་གྱི་རང་བཞིན་དུ་ཤེས་ནས་དེའི་ཕུན་
ཚོགས་ལ་ཡང་སྐྱོ་བ་ཤུཌ་དྲག་པོ་སྐྱེ་བ་དང་། སེམས་ཅན་རྣམས་སྐྱོབ་འདོད་
ཁུར་དུ་འཁྱེར་བའི་སྙིང་རྗེ་ཆེན་པོས་སྐྱེ་བ་དུ་མར་གཞན་གྱི་དོན་སྤྱོད་པ་ལ་
བརྩོན་པ་དང་། འདིས་ནི་ཤེས་པས་སྲིད་ལ་མི་གནས་པ་དང༌། །སྙིང་རྗེས་ཞི་
ལ་མི་གནས་པའི་ལམ་བསྟན་པ་ཡིན་ནོ། །དགའ་རབ་དབང་ཕྱུག་ལ་སོགས་
པ་རྣམ་པ་ཀུན་ཏུ་ཕམ་པར་བྱེད་པའི་ནུས་མཐུ་ཆེན་པོའི་ཕ་རོལ་ཏུ་ཕྱིན་པ་
ཐོབ་སྟེ། རྣམ་པར་དག་ཅིང་ཐོས་བསམ་སྒོམ་གསུམ་གྱིས་ཉམས་སུ་བླངས་
ན་ཡིད་ལ་དགའ་བ་དཔག་མེད་འབྱུང་བ་དང་ལྡན་པའི་མདོ་དང་སྔགས་ཀྱི་
ཆོས་ཀྱི་ཚུལ་དང༌། ནམ་མཁའི་མཐའ་དང་མཉམ་པའི་འགྲོ་བ་རྣམས་དུས་



༢༣༦
ཡུན་རིང་པོར་སྐྱོང་བར་འགྱུར་ཅིག །གསུམ་པ་ལ་གཉིས། བསྟོད་པ་འདིས་
འགྲོ་བ་ལ་ཕན་པར་སྨོན་པ་དང་། བསྟན་བཅོས་མཛད་པ་པོ་གང་གིས་མཛད་
པ་སོགས་བཤད་པའོ། །དང་པོ་ནི། རྩ་བ་ལས། ་
བློ་གྲོས་དམན་ཡང་ཁོ་བོའི་ཡིད་ཀྱི་འོ་མཚོ་གྱེན་དུ་འཕྱུར་བའི་མཐུས།།
བསྟོད་ཅིང་སྨྲ་བའི་འཕྲེང་བ་རབ་མཛེས་དབུ་བ་དཀར་པོ་རྒོད་པ་འདི།།
ཀློག་གམ་ཐོས་སམ་དྲན་པ་དེ་ཡང་སྡིག་པའི་དྲི་མ་རྣམ་དག་ཅིང་།།
གྲུ་འཛིན་ཞིང་དུ་རྒྱལ་བ་མཆོག་རབ་སྤྱན་རས་གཟིཌ་ཀྱིས་རྗེས་གཟུང་ཤོག།
ཅེས་གསུངས་ཏེ། སྐྱེས་པས་ཐོབ་པ་དང་སྦྱངས་པས་ཐོབ་པའི་བློ་གྲོས་དམན་
ཡང་རྩོམ་པ་པོ་བདག་སྟེ་ཁོ་བོའི་ཡིད་ཀྱི་དད་པའི་མཚོ་གྱེན་དུ་འཕྱུར་བའི་
མཐུས༑ ༑མགོན་པོ་སྤྱན་རས་གཟིགས་ལ་ཡོན་ཏན་བརྗོད་པའི་སྒོ་ནས་བསྟོད་
ཅིང་འཁོར་བའི་ཉེས་དམིགས་སྨྱོ་བའི་ཚིག་གི་འཕྲེང་བ་རབ་ཏུ་མཛེས་པའི་
དབུ་བ་དཀར་པོ་ཡོངས་སུ་རྒོད་པ་འདི། ” ལྕེས་བཀླག་གམ། རྣ་བས་ཐོས་
སམ༑ ༑ཡིད་ལ་དྲན་པའི་སྐྱེ་བོ་དེ་ཡང་སྡིག་པ་མི་དགེ་བའི་དྲི་མ་རྣམ་པར་
དག་ཅིང་། ལྷོ་ཕྱོགས་རི་བོ་གྲུ་འཛིན་གྱི་ཞིང་དུ་རྒྱལ་བ་མཆོག་དང་རབ་ཏུ་
གྱུར་པའི་འཕགས་མཆོག་སྤྱན་རས་གཟིགས་ཀྱིས་དུས་མྱུར་བ་ཉིད་དུ་རྗེས་སུ་
གཟུང་བར་ཤོག །གཉིས་པ་ནི་གོ་སླའོ། །སྨྲས་པ། རྒྱལ་བའི་དབང་པོའི་



༢༢༧
མཁྱེན་ཡངས་ཀུན་གསལ་ལས། །འོངས་པའི་བསྟོད་ཚིག་བདེ་འབྱུང་གཙུག་
གི་རྒྱན། །གང་འདིས་དད་པའི་རྒྱ་མཚོ་འཕེལ་བྱེད་ཅིང་། །སྐལ་ལྡན་
ཡིད་ཀྱི་ཀུ་མུད་མགོ་ལྕོག་ལྡེམ། །བློ་གྲོས་དམན་ཞིང་ཐོས་པའི་ནོར་དང་བྲལ།
བདག་འདྲས་གཞུང་འདིར་གྲོལ་བར་མི་ནུས་མོད། །འོན་ཀྱང་དོན་གཉེར་
སྐྱེ་བོས་ནན་ཏན་དུ། །བསྐུལ་བར་གྱུར་ཚེ་གཡར་ཁྲལ་ཙམ་དུ་སྦྱར། །དགེ་
བས་བདག་སོགས་མཁའ་མཉམ་འགྲོ་བ་ཀུན། །འཕགས་མཆོག་སྤྱན་རས་
གཟིགས་དང་མི་གཉིས་པ། །རྒྱལ་བའི་དབང་པོས་འབྲལ་མེད་རྗེས་བཟུང་
སྟེ༑ ༑འཇིག་རྟེན་དབང་ཕྱུག་ཉིད་དང་མཚུངས་པར་ཤོག །ཅེས་རྗེ་བླ་མ་
སྲིད་ཞིའི་གཙུག་རྒྱན་རྒྱལ་དབང་བདུན་པ་ཆེན་པོས་མཛད་པའི་འཕགས་
མཆོག་སྤྱན་རས་གཟིཌ་ཀྱི་གསོལ་འདེབས་ཕན་བདེའི་ཆར་འབེབས་ཀྱི་འགྲེལ་
པ་མདོར་བསྡུས་པ་འདི་ནི། གྲུབ་པའི་གནས་མཆོག་ཡུལ་དབུས་རི་བོ་དགེ་
འཕེལ་གྱི་གནས་བརྟན་བློ་བཟང་ཤེས་རབ་ཀྱིས་བསྐུལ་ངོར། ་ ལ་བཙུན་པ་
དཀོན་མཆོག་འཇིཌ་མེད་དབང་པོའམ་མིང་གཞན་འཇམ་དབྱངས་འཕྲིན་
ལས་ཀྱི་ཆོས་སྡེ་ཆེན་པོ་བཀྲ་ཤིས་འཁྱིལ་དུ་སྦྱར་བའོ།། །།



(xvii)
༈ པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་མཛད་པའི་བར་དོ་འཕྲང་
སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོའི་འགྲེལ་
མཛད་མཁས་པའི་གཙུག་རྒྱན་ལྕང་སྐྱ་རོལ་པའི་
རྡོ་རྗེ་མཆོག་གི་མཛད་རྣམ་མདོར་བསྡུས།
༄༅། །ལྕང་སྐྱ་རོལ་པའི་རྡོ་རྗེའམ་ཡེ་ཤེས་བསྟན་པའི་སྒྲོན་མེ་ནི་མདོ་སྨད་ ，
ཙོང་ཁ་བྱང་གི་ཕྱོགས་སུ་རྒྱ་བོད་འདྲེས་སྡོད་གྱི་ས་ཆ་ལང་གྲུའུ་ཞེས་པའི་
འབྲོག་སྡེར་ཧོར་གྱི་རུས་སུ་གཏོགས་པའི་ཡབ་ཆི་གྱ་ཚངས་པ་གུ་རུ་བསྟན་
འཛིན་དང༌། ཡུམ་བུ་སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་མེ་བྱ་
སྤྱི་ལོ་ (༡༧༡༧) ལོའི་ཟླ་བ་དང་པོའི་ཚེས་བཅུ་ཉིན་སྐུ་བལྟམས། དགུང་
ལོ་བཞི་ལ་ཕེབས་པ་ན་འཇམ་བཞད་ངག་དབང་བརྩོན་འགྲུས་ཀྱི་ལྕང་སྐྱ་བློ་
བཟང་ཆོས་ལྡན་གྱི་སྤྲུལ་སྐུར་ངོས་འཛིན་མཛད། སྐབས་དེར་སོག་པོའི་ཝང་
སྟོབས་ཆེན་ཞིག་གི་བུ་ལྕང་སྐྱའི་སྤྲུལ་སྐུ་ཡིན་པར་བསྒྲགས་སྟབས། རེ་ཞིག་
བར་གོང་མར་ཞུ་རྒྱུ་འགྱངས་དགོས་ཐུག །དེ་ནས་ཐུའུ་བཀྭན་ཆོས་ཀྱི་རྒྱ་
མཚོས་ཐུགས་འཁུར་བཞེས་ཏེ་གོང་མར་ཞུས་པས། གདན་སར་གདན་དྲོངས་
ཞེས་པའི་བཀའ་ཐོབ། པེ་ཅིང་ནས་དཀའ་ཆེན་ཤེས་རབ་དར་རྒྱས་དང་དེམ་



(xviii)
ཆིང་བཅས་ལྕཌ་ཁྱི་ལོ་ཟླ་ལྔ་པར་ལང་གྲུའུ་རུ་སྤྲུལ་སྐུ་གདན་འདྲེན་དུ་འབྱོར།
ཚེས་གཅིག་ཉིན་པར་གཟིམ་གུར་དུ་གདན་དྲངས་ནས་གསོལ་སྟོན་རྒྱ་ཆེར་
ཕུལ་ཞིང་། གོང་མས་གནང་བའི་དངོས་འབུལ་སྤམ་མཐོ་བ་ཕུལ། ཚེས་
གསུམ་ཉིན་པར་དགོན་ལུང་བརྒྱུད་སེར་སྐྱ་སྟོང་ཕྲག་མང་པོས་བསུ་བ་དང་
བཅས་ལྕང་སྐྱ་བླ་བྲང་དུ་ཕེབས། ལྕང་སྐྱ་གོང་མའི་སློབ་མ་ཨ་རྩེ་ཆོས་རྗེ་
བློ་བཟང་ཆོས་འཛིན་མདུན་ནས་འབྲི་ཀློག་སྦྱོར་སྡེབ་སོགས་སྦྱོང་བའི་འགོ་
བཙུགས༑ ༑དགུང་ལོ་བདུན་པར་བློ་བཟང་བསྟན་པའི་རྒྱལ་མཚན་མདུན་
ནས་དགེ་བསྙེན་གྱི་སྡོམ་པ་བཞེས། ཆུ་ཡོས་ལོ་སྤྱི་ལོ་(༡༧༣༣)ལོ་ལ་མཚོ་
སྔོན་གྱི་དཔོན་བསྟན་འཛིན་ཆིང་ཝང་སོགས་ནས་གོང་མར་རྒོལ་པའི་དུས་
ཟིང་བསླངས། ཅང་ཇུན་གུང་ཉེན་གཡོའུ་དང་། གུང་ཡོའུ་གྲུང་ཆི་གཉིས་
ཀྱིས་དཔུང་ཆེན་བཏེགས་ནས་མཚོ་སོག་ཆམ་ལ་ཕབ། དཔོན་སྡེ་མང་པོར་
གོང་མའི་བཀའ་ཆད་ཕོག ཤིང་འབྲུག་སྤྱི་ལོ་ (༡༧༢༤） ལོ་ལ་དགོན་
ལུང་དགོན་པ་ཤུལ་མེད་དུ་བརླགས། ལྕང་སྐྱ་སྤྲུལ་སྐུ་དགོན་ལུང་ནས་ཉིན་
ལམ་གཉིས་ཙམ་གྱི་སར་མཆོད་རྟེན་ཐང་དགོན་པའི་ཉེ་འདབས་ནགས་ཚལ་
སྟུག་པོར་བྲག་ཕུག་གཅིག་ཏུ་གབ་ནས་བཞུགས། སྐབས་དེར་གོང་མ་ཡུང་
ཏྲིང་རྒྱལ་སར་ཕེབས་ནས་ལོ་གཉིས་པ་ཡིན་ཞིང༌། ལྕང་སྐྱ་གོང་མར་ཟབ་



(xix)
ཆོས་ཞུས་མྱོང་བས་ཐུཌ་དད་ཁྱད་པར་ཅན་ཡོད་སྟབས། སྤྲུལ་སྐུར་བར་
ཆད་འབྱུང་དོགས་ཀྱིས་དེ་འཕྲལ་ཅང་ཇུན་གཉིས་ལ་པེ་ཅིང་དུ་གདན་དྲོངས་
དགོས་པའི་བཀའ་ཕེབས། གོང་མས་ཁོང་ཟུང་གྲུ་ཟིང་དགོན་པར་ལྕང་
སྐྱ་གོང་མའི་གདན་སར་བཀོད། དཀའ་ཆེན་ཤེས་རབ་དར་རྒྱས་སློབ་དཔོན་
དུ་བསྟེན་ནས་མདོ་སྔགས་ཀྱི་གཞུང་ཆེན་རྣམས་ལ་གསན་སྦྱོང་མཛད། དགུང་
ལོ་བཅོ་བརྒྱད་པའི་དུས་སུ་རིག་གནས་ཀུན་ལ་མཁས་པར་གྱུར། རྒྱ་དང་
སོག་པོ་མན་ཇུ་བཅས་ཀྱི་སྐད་ཡིག་ཀྱང་ཁོང་དུ་ཆུད། སྐབས་དེར་གོང་མའི་
བྱམས་བརྩེས་འགྲོ་བ་ཡོངས་ཀྱི་སྤྱི་བོ་ནས་དབང་བསྐུར་བའི་ཀུན་མཁྱེན་བླ་མ་
ཞེས་པའི་མཚན་སྙན་དང་གསེར་སྲང་བརྒྱད་ཅུ་ལས་གྲུབ་པའི་ཐམ་ཀ །
གསེར་ཡིག་བཅས་གནང་ནས་ཆབ་སྲིད་ཆེན་པོའི་བླ་མར་བཀུར། ཤིང་སྟག་
སྤྱི་ལོ་ (༡༧༣༤） ལོ་ལ་གོང་མའི་བཀའ་བཞིན་རྒྱལ་སྲས་བཅུ་བདུན་པར་
ཁེང་ཟི་ཆིང་ཝང་དང་ལྷན་ཅིག་རྒྱལ་བ་བསྐལ་བཟང་རྒྱ་མཚོ་དབུས་སུ་གདན་
དྲངས་ནས་པོ་ཏ་ལའི་གདན་སར་འགོད་པའི་ཆེད་དུ་མགར་ཐང་དུ་ཕེབས།
རྒྱལ་བ་སྐུ་ཕྲེང་བདུན་པར་གོང་མས་གནང་བའི་གསེར་ཡིག་བསྒྲགས་ཤིང་
དངོས་འབུལ་རྒྱ་ཆེན་ཕུལ། དགུང་ལོ་བཅུ་དགུ་པ་ཤིང་ཡོས་སྤྱི་ལོ་
(༡༧༣༥） ལོའི་ཟླ་བ་གསུམ་པར་ཁམས་ལྷོ་རྒྱུད་ཀྱི་ཉག་ཆུ་རྫོང་དང་ལི་



(xx)
ཐང་སོགས་བརྒྱུད་དེ་དབུས་སུ་ཕེབས།། ཟླ་བ་བདུན་པའི་ཚེས་བཅུ་བདུན་
ཉིན་པར་ཏཱ་ལའི་བླ་མ་པོ་ཏ་ལར་གདན་ཁྲིར་བཀོད། ཟླ་བ་བཅུ་པར་གཙང་
བཀྲ་ཤིས་ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་མཇལ་ནས་དགེ་
ཚུལ་གྱི་སྡོམ་པ་ཞུས། མཚན་ཡེ་ཤེས་བསྟན་པའི་སྒྲོན་མེ་གནང་། ཚེས་བཅུ་
བདུན་ཉིན་པཎ་ཆེན་མཆོག་གི་དྲུང་ནས་དགེ་སློང་གི་སྡོམ་པ་མནོས། སྐབས་
དེར་གོང་མ་ཡུང་ཏྲིང་གནམ་དུ་གཤེགས་པའི་གནས་ཚུལ་འབྱོར་བས། །
འཕྲལ་དུ་དབུས་སུ་ཕྱིར་ཕེབས། དགུང་ལོ་ཉི་ཤུ་ལ་རྒྱ་ནག་ཏུ་ཆིབས་ཁ་
བསྒྱུར༑ ༑དར་མདོ་སོགས་བརྒྱུད་དེ་པེ་ཅིང་དུ་ཕེབས། གོང་མ་ཆན་ལུང་
ནས་ཁོང་པེ་ཅིང་གི་ཐམ་ཀ་བླ་མར་བཀོད། དགུང་ལོ་ཉེར་ལྔ་ལྕགས་མོ་བྱའི་
ལོར་གོང་མས་བསྟན་འགྱུར་སོག་ཡིག་ཏུ་བསྒྱུར་དགོས་པའི་བཀའ་ཕེབས།
ཟླ་བཅུ་པར་དབུ་བཙུགས། ལོ་ཙཱ་བ་མང་པོ་དང་ལྷན་ཅིག་ཆུ་ཕོ་ཁྱིའི་ལོ་ཟླ་བ་
བཅུ་གཅིག་པའི་ཚེས་བཅོ་ལྔ་ཉིན་པར་མཇུག་གྲུབ་པར་མཛད། ཕྱིས་སུ་པེ་
ཅིང་དུ་པར་བཏབ་ནས་སོག་ཡུལ་ཀུན་ཏུ་ཁྱབ་བོ། །དགུང་ལོ་ཞེ་གཅིག་
ཏུ་ཕེབས་སྐབས་རྒྱལ་བ་བསྐལ་བཟང་རྒྱ་མཚོ་དགོངས་པ་རྫོཊ་པའི་གནས་ .
ཚུལ་པེ་ཅིང་དུ་འབྱོར། གོང་མས་བཀའ་ཕེབས་ལྟར་དེའི་སྤྲུལ་སྐུ་ངོས་འཛིན་
པའི་ཆེད་དུ་རྗེ་ཉིད་ཨམ་བན་གཅིག་དང་གོང་མའི་བླ་སྨན་པ་གཉིས། །



(xxi)
དཔོན་ཆུང་ཁ་ཤས་དང་བཅས་ཁམས་དར་རྩེ་མདོ་སོཌ་བརྒྱུད་དེ་དབུས་སུ་
ཕེབས༑ ༑དེའི་ཕྱི་ལོའི་ཟླ་བཞི་པར་གཙང་བཀྲ་ཤིས་ལྷུན་པོར་པཎ་ཆེན་བློ་
བཟང་དཔལ་ལྡན་ཡེ་ཤེས་མཇལ་བར་ཕེབས། སྐབས་དེར་གོང་མའི་བླ་བྲང་
དུ་ལྕང་སྐྱ་མ་གཏོཌ་བླ་ཆེན་གཞན་མེད་པར་བརྟེན། གོང་མས་ཐུའུ་བཀྭན་
ཆོས་ཀྱི་ཉི་མ་པེ་ཅིང་དུ་ཕེབས་དགོས་པའི་བཀའ་ཕེབས། དེ་ནས་ཐུའུ་
བཀྭན་རྒྱ་ནག་ཏུ་ཕེབས་ནས་ཁོང་གི་སློབ་མར་གྱུར། དགུང་གྲངས་ང་གཅིག་
མེ་ཕག་ལོ་ས་བཟུང་དབྱར་ཁའི་རིང་རི་བོ་རྩེ་ལྔར་བཞཌ་ཤིང་། དེར་ཨེ་ཝཾ་
དགའ་འཁྱིལ་ཞེས་པའི་སྒྲུབ་ཁང་བཏབ། དགུང་ལོ་ང་ལྔ་ལྕཌ་མོ་ཡོས་ཀྱི་
ལོར་གོང་མས་བཀའ་ཕེབས་ལྟར་རྒྱལ་བའི་བཀའ་འགྱུར་རོ་ཅོག་མན་ཇུའི་
སྐད་ཡིག་ཏུ་བསྒྱུར་བར་མཛད། པེ་ཅིང་གི་བླ་མ་མཁོས་པ་དང་ཧ་ཅང་ཡོན་
ཏན་བཟང་བ་རྣམས་ལ་བསྒྱུར་བཅུག བླ་མ་རང་གིས་ཞུས་པས་མ་ཚད་གོང་
མས་ཀྱང་ཞུས་བཅོས་སོཌ་མཛད་དེ་ལོ་འགའི་ནང་གྲུབ་པར་མཛད། དགུང་
ལོ་བདུན་ཅུ་པ་མེ་ཕོ་རྟ་སྤྱི་ལོ་ (༡༧༨༦） ལོར་རྒྱ་ནག་རི་བོ་རྩེ་ལྔར་སྐུ་
གཤེཌ༑ ༑རྗེ་འདི་ཉིད་ཀྱིས་མཛད་པ་གསུང་འབུམ་པོད་བརྒྱད་བཞུགས།། །།



༣༣ར
༄༅། །བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་
དཔའ་བོའི་རྩ་བ་བཞུགས་སོ།།
༄༅། །ན་མོ་གུ་རུ་མཉྩ་གྷོ་ཥཱ་ཡ། །དུས་གསུམ་བདེ་གཤེགས་ཆོས་དང་
ཚོགས་བཅས་ལ། །བདག་དང་མཁའམཉམ་འགྲོ་བ་མ་ལུས་པ། །བྱང་ཆུབ་
སྙིང་པོའི་བར་དུ་སྐྱབས་སུ་མཆི། །འདི་ཕྱིར་བར་དོའི་འཇིགས་ལས་བསྒྲལ་
དུ་གསོལ། རྙེད་དཀའ་འཇིག་པར་སླ་བའི་རྟེན་བཟང་འདི། །ཁེ་ཉེན་སྐྱིད་
སྡུག་འདམ་གའི་སྐབས་ཡིན་པས། །དོན་མེད་ཚེ་འདིའི་བྱ་བས་མི་གཡེང་
བར༑ ༑དོན་ཆེན་སྙིང་པོ་ལེན་པར་བྱིན་གྱིས་རློབས། །འདུས་པ་འབྲལ་ཞིང་
བསགས་པ་མ་ལུས་མཛད། །མཐོན་པོའི་མཐའ་རྒུད་སྐྱེས་པའི་ཐ་མ་འཆི།
འཆི་བར་མ་ཟད་ནམ་འཆི་ཆ་མེད་པའི། །ལོང་མེད་རྒྱུད་ལ་སྐྱེ་བར་བྱིན་གྱིས་
རློབས༑ ༑གཟུང་འཛིན་རྣམ་རྟོག་འཁྲུལ་པའི་གྲོང་ཁྱེར་དུ། །མི་གཙང་
འབྱུང་བཞི་སྒྱུ་མའི་ཕུང་པོ་དང་། རྣམ་ཤེས་འབྲལ་བའི་འཆི་རྐྱེན་སྣ་ཚོགས་
པའི༑ ༑གནད་གཅོད་སྡུག་བསྔལ་ཞི་བར་བྱིན་གྱིས་རློབས། །གཅེས་པར་
བསྐྱངས་པའི་ལུས་ཀྱིས་དགོས་དུས་བསླུས། །འཇིགས་རུང་གཤིན་རྗེའི་དགྲ་
བོ་མངོན་དུ་གྱུར། །དུག་གསུམ་མཚོན་གྱིས་རང་སྲོག་གཅོད་པའི་ཚེ། །མི་
དགེའི་འཁྲུལ་སྣང་ཞི་བར་བྱིན་གྱིས་རློབས། །སྨན་པས་བོར་ཞིང་རིམ་གྲོས་



༣༣༩
བཟློག་ཏུ་མེད། །གཉེན་རྣམས་གསོན་དུ་རེ་བའི་རེ་ཐག་ཆད། །རང་ཉིད་ཅི་
བྱ་གཏོལ་མེད་གྱུར་པའི་ཚེ། བླ་མའི་གདམས་ངག་དྲན་པར་བྱིན་གྱིས་
རློབས༑ ༑སེར་སྣས་བསགས་པའི་ཟས་ནོར་ཤུལ་དུ་ལུས། །བརྩེ་ཞིང་གདུང་
བའི་གཉེན་དང་གཏན་བྲལ་བྱས། །ཉམ་ངའི་གནས་སུ་གཅིག་པུར་འགྲོ་བའི་
ཚེ༑ ༑དགའ་སྤྲོའི་གདེངས་དང་ལྡན་པར་བྱིན་གྱིས་རློབས། །ས་ཆུ་མེ་རླུང་
འབྱུང་བ་རིམ་གྱིས་ཐིམ། །ལུས་ཀྱི་སྟོབས་ཤོར་ཁ་སྣ་བསྐམས་ཤིང་བརྗེས།
དྲོད་བསྡུས་དབུགས་བརྩེགས་ངར་སྒྲ་འབྱིན་པའི་ཚེ། །དགེ་སེམས་སྟོབས་
ལྡན་སྐྱེ་བར་བྱིན་གྱིས་རློབས། །འཇིགས་སྐྲག་འཁྲུལ་སྣང་སྣ་ཚོགས་ཁྱད་པར་
དུ༑ ༑སྨིག་རྒྱུ་དུ་བ་མཁའ་འདྲའི་སྣང་བ་ཤར། །རང་བཞིན་བརྒྱད་ཅུའི་
༼བཞོན་པ་འགགས་པའི་ཚེ། །འཆི་མེད་གནས་ལུགས་རྟོགས་པར་བྱིན་གྱིས་
རློབས༑ ༑རླུང་ཁམས་རྣམ་ཤེས་ཐིམ་པར་རྩོམ་པ་ན། །ཕྱི་དབུགས་རྒྱུན་ཆད་
གཉིས་སྣང་རགས་པ་ཐིམ། །མར་མེ་འབར་འདྲའི་སྣང་བ་ཤར་བའི་ཚེ། །
དྲན་ཤེས་ཤུགས་དྲག་སྐྱེ་བར་བྱིན་གྱིས་རློབས། །སྣང་མཆེད་ཐོབ་གསུམ་སྔ་
མ་ཕྱི་མར་ཐིམ། །ཟླ་ཉི་མུན་པས་ཁྱབ་འདྲའི་ཉམས་ཤར་ཚེ། །འཁོར་འདས་
སྟོང་པར་རྟོཌ་པའི་རྣལ་འབྱོར་གྱིས། །རང་ངོ་རང་གིས་ཤེས་པར་བྱིན་གྱིས་
རློབས༑ ༑ཉེར་ཐོབ་ཐམས་ཅད་སྟོང་པར་ཐིམ་པ་ལས། །ཀུན་རྟོགས་སྤྲོས་པ་
ཀུན་ཞི་སློད་བྱེད་ཀྱི། །རྐྱེན་བྲལ་སྟོན་གནམ་ལྟ་བུའི་ཉམས་ཤར་ཚེ། །འོད་



༣༢༠
གསལ་མ་བུ་འཕྲོད་པར་བྱིན་གྱིས་རློབས། །སྟོང་བཞིའི་དུས་སུ་གློག་གི་རྗེས་
འགྲོ་བའི། །ཚངས་པའི་མེ་ཡིས་རི་བོང་ཅན་བཞུས་ཏེ། །ལྷན་སྐྱེས་བདེ་སྟོང་
སྦྱར་བའི་ཡེ་ཤེས་ལ། །རྩེ་གཅིག་མཉམ་པར་འཇོག་པོར་གྱིས་རློབས། །
དེ་ལས་ལངས་ཚེ་འཆི་བའི་འོད་གསལ་གྱི། རླུངསེམས་ཙམ་ལས་མཚན་
དཔེའི་དཔལ་འབར་བ། །བར་དོ་ལོངས་སྤྱོད་རྫོགས་པའི་སྐུར་བཞེངས་ནས།
སྒྱུ་མའི་ཏིང་འཛིན་རྫོཌ་པར་གྱི་རློབས། །གལ་ཏེ་ལས་ཀྱིས་བར་དོ་གྲུབ་གྱུར་
ན༑ ༑འཕྲལ་དུ་བརྟགས་པས་སྐྱེ་འཆི་བར་དོ་ཡི། །སྡུག་བསྔལ་བདེན་པར་
མེད་པའི་ཚུལ་རྟོགས་ནས། །འཁྲུལ་སྣང་དག་པར་འཆར་བར་བྱིན་གྱིས་
རློབས༑ ༑འབྱུང་བ་ལོག་པའི་སྒྲ་བཞི་འཇིགས་སྣང་གསུམ། །མ་ངེས་རྟོགས་
རྣམས་སྣ་ཚོགས་ཤར་བའི་ཚེ། །ཕྱི་ནང་གསང་བ་བསྒྱུར་བའི་རྣལ་འབྱོར་
གྱིས༑ ༑རྣམ་དག་ཞིང་དུ་སྐྱེ་བར་གྱིས་རློབས། །མཁའ་སྤྱོད་རིག་པ་འཛིན་
པའི་རྟེན་མཆོག་གམ། །ཚངས་སྤྱོད་བསླབ་གསུམ་ལྡན་པའི་ལུས་བཟུང་སྟེ། །
རིམ་གཉིས་ལམ་གྱི་རྟོགས་པ་མཐར་ཕྱིན་ནས། །སྐུ་གསུམ་མྱུར་དུ་ཐོབ་པར་
བྱིན་གྱིས་རློབས།། །།



༢༣༡
༄༅། །གསོལ་འདེབས་འདི་ཡི་འགྲེལ་པ་གཏན་བདེའི་བསིལ་བ་
སྟེར་བྱེད་ཟླ་ཟེར་ཞེས་བྱ་བ་ནི།
༄༅། །གང་ལ་བསྟེན་པས་ཚེ་འདི་ཉིད་ལ་ཡང་། །ཟུང་འཇུག་བདེ་བ་ཆེན་
པོ་སྩོལ་མཛད་པའི། །ཁྱབ་བདག་བླ་མ་རྡོ་རྗེ་སེམས་དཔའ་ལ། །བཏུད་ནས་
ཟབ་མོའི་གདམས་པ་འགྲེལ་བར་བྱ། །དེ་ལ་འདིར་རྗེ་བདག་ཉིད་ཆེན་པོའི་
གསང་བའི་གདམས་པ་མ་ལུས་པའི་མཛོད་འཛིན་ཅིང་གྲུབ་པའི་གོ་འཕང་
མཐོན་པོར་གཤེགས་པ་ཡོངས་རྫོཌ་བསྟན་པའི་མངའ་བདག་༧པཎ་ཆེན་
ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་མཛད་
པའི་བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོ་ཞེས་བྱ་
བ་འདི་ཉིད་ཉམས་སུ་ལེན་པའི་རིམ་པ་གོ་བདེ་བར་བརྗོད་པ་ལ། །ཐོག་
མར་ཀུན་སློང་བཅོས་ཏེ་སྐྱབས་འགྲོ་སེམས་བསྐྱེད་ཀྱིས་རྒྱུད་དག་པར་བྱ་བ་
དང༑ ༑འཇིགས་གསང་བདེ་གསུམ་སོགས་རྣལ་འབྱོར་བླ་མེད་ཀྱི་ཡི་དམ་གྱི་
ལྷ་གང་ཡང་རུང་བ་དང་འབྲེལ་བའི་བླ་མའི་རྣལ་འབྱོར་ཡན་ལག་བདུན་པ་
མཎཌལ་དང་བཅས་པ་སྔོན་དུ་བཏང་ནས་བླ་མ་ཡི་དམ་དབྱེར་མེད་ལ་གདུང་
ཤུགས་དྲག་པོས་དོན་དྲན་བཞིན་པའི་སྒོ་ནས་གསོལ་བ་འདེབས་པ་འོག་ནས་
འབྱུང་བ་ལྟར་བྱ་བ་དང༌། སྐབས་གཞན་དུ་དཀྱིལ་འཁོར་གྱི་འཁོར་ལོ་བསྒོམ་
པ་དང་འབྲེལ་བའི་ཚེ་བདག་བསྐྱེད་ཀྱི་གཏོར་མགྲོན་གྱི་མཇུག་གམ། མདུན་



༣༽༢
བསྐྱེད་ཀྱི་མཆོད་བསྟོད་ཀྱི་མཇུག་ཏུ་བྱས་ཀྱང་རུང་བར་སྐབས་དང་སྦྱར་བར་
བྱའོ༑ ༑དངོས་གཞི་གསོལ་འདེབས་ལ། སྔོན་འགྲོ་ཐུན་མོང་བའི་ལམ་དང་
སྦྱར་བ་དང་། འཆི་ཁའི་གདམས་པ་དང་སྦྱར་བ་དང༌། བར་དོའི་
གདམས་པ་དང་སྦྱར་བ་དང༌། སྐྱེ་སྲིད་འཛིན་པའི་གདམས་པ་དང་སྦྱར་བ་
དང་བཞི། དང་པོ་ལ། ཚིགས་སུ་བཅད་པ་གསུམ་ལས། དང་པོ་ནི། རྩ་བ་
ལས༑
་ ན་མོ་གུ་རུ་མཉྩ་གྷོ་ཥཱ་ཡ།།
དུས་གསུམ་བདེ་གཤེགས་ཆོས་དང་ཚོགས་བཅས་ལ།།
བདག་དང་མཁའམཉམ་འགྲོ་བ་མ་ལུས་པ།།
བྱང་ཆུབ་སྙིང་པོའི་བར་དུ་སྐྱབས་སུ་མཆི།།
འདི་ཕྱིར་བར་དོའི་འཇིགས་ལས་བསྒྲལ་དུ་གསོལ།།
ཞེས་པ་ནི། བླ་མ་དང་ལྷག་པའི་ལྷ་འཇམ་དཔལ་དབྱངས་ལ་ཕྱག་འཚེལ་བ་
དང་༑ ༑མཆོད་པར་བརྗོད་པའོ། །དུས་གསུམ་གྱི་བདེ་གཤེགས་ཏེ་སངས་
རྒྱས་དང་ཆོས་དང་དགེ་འདུན་ཏེ་སྐྱབས་ཡུལ་མ་ལུས་པ་ལ་རང་དང་མཁའ་
མཉམ་གྱི་དྲིན་ཅན་འགྲོ་བ་མ་ལུས་པས་འཁོར་བ་སྤྱི་དང་བྱེ་བྲག་གི་སྡུག་
བསྔལ་ལས་འཇིགས་པའི་བློ་ཤུགས་དྲག་པོ་དང་། བླ་མ་དཀོན་མཆོག་གསུམ་
ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པའི་བློ་བཅོས་མ་མ་ཡིན་པ་



༣༽༽
གཉིས་ཀྱི་སྒོ་ནས་བདག་དང་མཁའ་མཉམ་འགྲོ་བ་མ་ལུས་པ་རྣམས་འདི་ཕྱི་
བར་དོའི་འཇིཌ་པ་ལས་སྐྱོབ་ཏུ་གསོལ་སྙམ་པའི་བློ་ལིང་བསྐྱུར་བའི་བསམ་པ་
དུས་ད་ནས་བྱུང་ཆུབ་མ་ཐོབ་ཀྱི་བར་དུ་མི་ལྡོག་པའི་ཞེ་དམ་གཅའ་བ་ནི་
སྐྱབས་འགྲོའི་ཆོས་བསྐོར་དང༌། གཉིས་པ་ནི། རྩ་བ་ལས།
རྙེད་དཀའ་འཇིག་པར་སླ་བའི་རྟེན་བཟང་འདི།།
ཁེ་ཉེན་སྐྱིད་སྡུག་འདམ་གའི་སྐབས་ཡིན་པས།།
དོན་མེད་ཚེ་འདིའི་བྱ་བས་མི་གཡེང་བར།།
དོན་ཆེན་སྙིང་པོ་ལེན་པར་བྱིན་གྱིས་རློབས།།
ཞེས་གསུངས་ཏེ། དལ་འབྱོར་གྱི་ཆོས་བཅོ་བརྒྱད་དང་ལྡན་པའི་རྟེན་བཟང་
པོ་རྒྱུ་ངོ་བོ་དཔེ་གང་གི་སྒོ་ནས་ཀྱང་རྙེད་པར་དཀའ་ཞིང་འཇིག་རྐྱེན་ཤིན་ཏུ་
མང་བས་རླུང་དམར་གྱི་ནང་གི་མར་མེ་བཞིན་འཇིག་པར་སླ་ལ། ད་རེས་
སྟེས་དབང་ཙམ་གྱིས་ཐོབ་པ་འདི་ནི། ད་ཕྱིན་ཆདརང་ལ་མངོན་མཐོ་ངེས་
ལེགས་ཀྱི་ཁེ་ཞིག་ཐོབ་པར་བྱེད་དམ་ངན་འགྲོའི་སྡུག་བསྔལ་ལྟ་བུའི་ཉེན་ཞིག་
ཡོང་བ་གང་བྱེད་ཀྱི་སྐྱིད་སྡུག་འདམ་ག་རང་དབང་ཡོད་པའི་སྐབས་ཡིན་པས་
ཕྱུགས་ཀྱིས་བསྒྲུབ་ནའང་མི་དཀོན་པའི་མནོག་ཆུང་ཚེ་འདིའི་སྙན་གྲཌ་
ལོངས་སྤྱོད་སོཌ་དོན་མེད་ཀྱི་བྱ་བས་ནམ་ཡང་མི་གཡེང་བར་ནམ་ཞག་གཏན་
གྱི་མདུན་མ་བསྒྲུབ་པའི་དོན་ཆེན་པོ་དང་ལྡན་པའི་ཐེག་པ་ཆེན་པོའི་དམ་ཆོས་



༣༢༤
བསྒྲུབ་པའི་སྒོ་ནས་སྙིང་པོ་རྣམ་དག་ལེན་པར་བྱིན་གྱིས་རློབས་ཞེས་དལ་
འབྱོར་དོན་ཆེན་རྙེད་དཀའི་ཆོས་སྐོར་དང་། གསུམ་པ་ནི།
རྩ་བ་ལས། །
འདུས་པ་འབྲལ་ཞིང་བསགས་པ་མ་ལུས་མཛད།།
མཐོན་པོའི་མཐའ་རྒུད་སྐྱེས་པའི་ཐ་མ་འཆི།།
འཆི་བར་མ་ཟད་ནམ་འཆི་ཆ་མེད་པའི།།
ལོང་མེད་རྒྱུད་ལ་སྐྱེ་བར་བྱིན་གྱིས་རློབས།།
ཞེས་གསུངས་ཏེ། འཚོང་འདུས་ཀྱི་མགྲོན་པོ་བཞིན་དུ་གཉེན་ཉེ་དུ། གྲོགས་
མཛའ་དགའ་འདུས་པ་རྣམས་དང་མཐར་དབང་མེད་དུ་འབྲལ། སྦྲང་མའི་
སྦྲང་རྩི་བཞིན་དུ་ལོངས་སྤྱོད་བསགས་པ་རྣམས་ཀྱང་མཐར་འཛད་པར་མ་
ཟད་རང་གིས་ལོངས་སྤྱོད་པའི་ངེས་པ་མེད། བྱིས་པས་གནམ་དུ་འཕངས་
པའི་མདའ་བཞིན་དུ་སྲིད་པའི་དཔལ་འབྱོར་གྱི་གོ་ས་མཐོན་པོ་ཐོབ་ཅིང་
མཐར་རྒུད་པ་ལས་མ་འདས། ལྷན་གཅིག་སྐྱེས་ཤིང་གཅེས་པར་བསྐྱངས་
པའི་ལུས་འདི་ཉིད་ཀྱང་མཐའ་མར་འཆི་བདག་གིས་བཅོམ་པའི་ཚེ། །
འབྲོག་སྟོང་བཞིན་དུ་བསྐུར་ནས་རྣམ་ཤེས་གཅིག་པོ་སྤྱད་དེ་འགྲོ་དགོས། དེ་
ལྟར་འཆི་བར་མ་ཟད་ལོ་ཟླ་ཞག་དུས་ནམ་འཆི་ལ་ངེས་པ་མེད་པས་དེ་རིང་ ་
ཙམ་ཡང་མི་འཆི་བའི་གདེངས་མེད། །དེས་ན་ཀ་ཅའི་གསོག་རུབ་དང་དགྲ་



༢༣༥
འདུལ་གཉེན་སྐྱོང་གི་འདི་སྣང་གི་བྱ་བ་མཐའ་དག་རྒྱབ་ཏུ་བསྐྱུར་བའི་ལོང་
མེད་རྒྱུད་ལ་སྐྱེས་ནས་མྱུར་བ་མྱུར་བར་དམ་ཆོས་ཁོ་ན་བསྒྲུབ་པར་བྱིན་གྱི་
རློབས་ཞེས་པ་ནི་མི་རྟག་པའི་ཆོས་སྐོར་བསྟན་པ་ཡིན་ལ། འདི་ཡན་གྱིས་ཀྱང་
འཆི་བའི་གདམས་ངག་གི་སྔོན་འགྲོ་བློ་སྦྱོང་ཚུལ་བསྟན་པ་ཡིན་ནོ། །གཉིས་
པ་འཆི་ཁའི་གདམས་པ་དང་སྦྱར་བ་ལ་གཉིས། ལམ་བསྒོམ་པའི་བགེཌ་
བསལ་ཏེ་ཆོས་མཐུན་གྱི་བློ་སྣ་བསྐྱེད་པ་དང་། འཆི་ཁ་མའི་གདམས་པ་
བསྒོམ་ཚུལ་དངོས་སོ། །དང་པོ་ལ་ཚིགས་བཅད་བཞི་ལས། དང་པོ་ནི། རྩ་
བ་ལས།
གཟུང་འཛིན་རྣམ་རྟོག་འཁྲུལ་པའི་གྲོང་ཁྱེར་དུ།།
མི་གཙང་འབྱུང་བའི་སྒྱུ་མའི་ཕུང་པོ་དང་།།
རྣམ་ཤེས་འབྲལ་བའི་འཆི་རྐྱེན་སྣ་ཚོགས་པའི།།
གནད་གཅོད་སྡུག་བསྔལ་ཞི་བར་བྱིན་གྱིས་རློབས།།
ཞེས་གསུངས་ཏེ། གཟུང་བ་ཡུལ་དང་། འཛིན་པ་ཤེས་པ་ལ་བདེན་པར་ཞེན་
པའི་གཉིས་སུ་སྣང་བའི་རྣམ་རྟོག་གིས་བསྐྱེད་པའི་འདི་སྣང་འཁྲུལ་པའི་སྲིད་
པ་དྲི་ཟའི་གྲོང་ཁྱེར་འདིར་མི་གཙང་བ་ཕ་མའི་ཁུ་ཁྲག་གི་ཆ་ཤས་ལས་གྲུབ་
• པའི་ས་ཆུ་མེ་རླུང་གི་འབྱུང་བ་བཞི་འདུས་པའི་སྒྱུ་མའི་ཕུང་པོ་འདི་དང་རང་
གི་རྣམ་པར་ཤེས་པ་གཉིས་མ་རུངས་འཆི་བདག་གི་ཕྲ་མས་ཕྱེ་སྟེ་འབྲལ་བར་



，
;
-..ཡ་འས།
，
ཉེ་བའི་ཚེ། འཆི་རྐྱེན་ཕྱི་ནང་གི་གནོད་པ་ནད་མཚོན་དུག་ལ་སོགས་པོ་སྣ་
ཚོགས་ཀྱི་དབང་གིས་འབྱུང་བ་འཁྲུཌ་ཏེ་ལུས་ཀྱི་གནད་རླུང་དང་ཁམས་དང་ ་
སྲོག་གི་རྟེན་རྩ་གནས་རྣམས་འགཌ་ཤིང་གཅོད་པའི་ཟུག་ཟེར་དྲག་པོ་མི་
འབྱུང་བར་སྡུག་བསྔལ་ཞི་བར་བྱིན་གྱིས་བརླབ་ཏུ་གསོལ། ཞེས་པ་སྟེ།
འཆི་ཁར་གནད་གཅོད་ཀྱི་སྡུག་བསྔལ་ཆེ་ན་གདམས་པ་ཉམས་སུ་ལེན་པའི་
བགེགས་བྱེད་པས་དེ་ཞི་བའི་དོན་དུ་གསོལ་བ་འདེབས་པའོ། །གཉིས་པ་ནི།
རྩ་བ་ལས།
གཅེས་པར་བསྐྱངས་པའི་ལུས་ཀྱིས་དགོས་དུས་བསླུས།།
འཇིགས་རུང་གཤིན་རྗེའི་དགྲ་བོ་མངོན་དུ་གྱུར།།
དུག་གསུམ་མཚོན་གྱིས་རང་སྲོག་གཅོད་པའི་ཚེ།།
མི་དགེའི་འཁྲུལ་སྣང་ཞི་བར་བྱིན་གྱིས་རློབས།།
ཞེས་གསུངས་ཏེ། སྡིག་སྡུག་གཏམ་ངན་ལ་མ་འཛེམས་པར་ལྟོ་གོས་ནོར་
གསུམ་གྱིས་གཅེས་པར་བསྐྱངས་པའི་ལུས་ཀྱི་ཐར་མེད་ཀྱི་འཕྲད་ལ་ཐུག་པའི་ ་
དགོས་དུས་བསླུས་ཏེ་སོ་སོར་བྲལ་ཞིང་། བཟོད་པར་དཀའ་བའི་འཇིགས་
རུང་གཤིན་རྗེའི་དགྲ་བོ་སྟེ་ལུས་སྲོག་འབྲལ་བའི་འཇིགས་པ་དང་། ཇིགས་
འཇིགས་ལྟ་བུའི་གཤིན་རྗེའི་གཟུགས་སྣ་ཚོགས་མངོན་དུ་གྱུར་པའི་ཚེ་ལུས་
འདི་ལ་ཆགས་པ་དང་འཇིཌ་པ་དང་སྡུག་བསྔལ་མི་བཟོད་པའི་ཞེ་སྡང་དང་



༢༣༧
སྣང་མེད་བདེན་པར་འཛིན་པའི་གཏི་མུག་སྟེ་དུག་གསུམ་གྱི་མཚོན་གྱིས་རང་
སྲོག་རང་གིས་གཅོད་པ་ལ་ཐུགས་པའི་ཚེ། མི་དགེ་བའི་རྣམ་རྟོག་གིས་བསྐྱེད་
པའི་ཡུལ་ཡིད་དུ་མི་འོང་བའི་སྣང་བ་དང་། དེ་དག་ལ་བདེན་པར་ཞེན་པའི་
ཡུལ་ཅནགྱི་འཁྲུལ་སྣང་མཐའ་དག་ཞི་བའི་བྱིན་གྱིས་རློབས་ཞེས་པ་སྟེ། འཆི་
ཁར་འཁྲུལ་སྣང་དེ་དག་ལ་བདེན་པར་ཞེན་ནས་འཇིཌ་སྐྲག་གི་དབང་དུ་སོང་
ན་གདམས་པ་བསྒོམ་པ་བགེཌ་བྱེད་པས་དེ་ཞི་བའི་དོན་དུ་གསོལ་འདེབས་
པའོ༑ ༑གསུམ་པ་ནི། རྩ་བ་ལས།
སྨན་པས་བོར་ཞིང་རིམ་གྲོས་བཟློག་ཏུ་མེད།།
གཉེན་རྣམས་གསོན་དུ་རེ་བའི་རེ་ཐག་ཆད།།
རང་ཉིད་ཅི་བྱ་གཏོལ་མེད་གྱུར་འི་ཚེ། །
བླ་མའི་གདམས་ངག་དྲན་པར་བྱིན་གྱིས་རློབས། །
ཞེས་གསུངས་ཏེ། ནད་ལ་སོཌ་པ་ལ་ཕན་པར་རེ་བའི་སྨན་པ་རྣམས་ཀྱིས་བོར་
ཞིང་རིམ་གྲོ་སྣ་ཚོགས་ཀྱིས་ཀྱང་འཆི་བའི་འཇིག་པ་བཟློག་ཏུ་མེད་པ་དང་། །
ཕ་མ་ལ་སོགས་པའི་གཉེན་རྣམས་ཀྱང་རང་ཉིད་གསོན་དུ་རེ་བའི་རེ་ཐག་
ཆད་དེ་མིག་མཆི་མས་གང་བཞིན་དུ་ཤི་དགོས། དུར་འདེབས་ཀྱི་གཤོམ་ར་
འདིང་བ། རང་ཉིད་ཀྱང་འཇིཌ་སར་སྐྱེལ་མས་བོར་བ་བཞིན་དུ་ཅི་བྱ་གཏོལ་
མེད་པར་གྱུར་པའི་ཚེ་ཡ་ང་བ་དང་བག་ཚ་བ་སྤངས་ཏེ་འཆི་བ་ལམ་དུ་བྱེད་



༢༣༨
པའི་གདེངས་དང་ལྡན་པའི་སྒོ་ནས་བླ་མའི་གདམས་ངག་དྲན་པར་བྱིན་གྱིས་
རློབས་ཞེས་པ་སྟེ། དེའི་ཚེ་འཇིགས་སྐྲག་དང་བརྗེད་ངེས་ལ་སོགས་པས་
བགེགས་མི་བྱེད་པར་གདམས་ངག་བསྒོམ་ནུས་པའི་དོན་དུ་གསོལ་བ་འདེབས་
པའོ། །བཞི་པ་ནི། རྩ་བ་ལས།
སེར་སྣས་བསགས་པའི་ཟས་ནོར་ཤུལ་དུ་ལུས།།
བརྩེ་ཞིང་གདུང་བའི་གཉེན་དང་གཏན་བྲལ་བྱས།།
ཉམ་ངའི་གནས་སུ་གཅིག་པུར་འགྲོ་བའི་ཚེ།།
. དགའ་སྤྲོའི་གདེངས་དང་ལྡན་པར་བྱིན་གྱིས་རློབས།།
ཞེས་གསུངས་ཏེ། རང་གི་སེར་སྣས་བསགས་པ་དང་བསྲུང་བའི་དོན་དུ་
འབད་འབད་དུང་དུང་བྱས་པའི་ནོར་རྫས་ཁང་ཁྱིམ་མངའ་ཐང་ཐམས་ཅད་
ཤུལ་དུ་ལུས། ཅུང་ཟད་ཙམ་ཡང་འབྲལ་བར་མི་ཕོད་པའི་ཕ་མ་འཁོར་སློབ་
ལ་སོཌ་པའི་བརྩེ་ཞིང་གདུང་བའི་གཉེན་རྣམས་དང་། སླར་ཕྲད་དུ་མེད་
པའི་གཏན་བྲལ་དུ་བྱས། སྔར་འགྲོ་མ་མྱོང་ཞིང་རྒྱུས་མེད་པར་མ་ཟད་འཇིཌ་
པོ་དང་སྡུག་བསྔལ་ཇི་ལྟར་ཡོད་མི་ཤེས་པའི་ཉམ་ང་བའི་བར་དོའི་གནས་སུ་
རང་ཉིད་གཅིག་པུ་གྲོཌ་མེད་པར་ལས་ཀྱི་རླུང་གིས་དབང་མེད་དུ་ཁྱེར་ནས་།
འགྲོ་བའི་ཚེ། དེ་ལ་བག་ཆེ་བ་དང་ཡ་ང་བའི་སྣང་བ་ཅུང་ཟད་ཀྱང་མེད་
པར་བུ་ཕ་ཁྱིམ་དུ་འགྲོ་བ་བཞིན་དུ་བླ་མ་ཡི་དམ་དཀོན་མཆོག་གསུམ་ལ་རེ་



༢༣༩
ལྟོས་འཆའ་ཞིང་ཡིད་ཉམས་དགའ་ལ་བག་ཕེབས་པའི་སྤྲོ་བའི་གདེངས་དང་
ལྡན་པར་བྱིན་གྱིས་རློབས་ཞེས་པ་སྟེ། འཆི་བའི་སྐབས་ཀྱི་སྣང་བ་དེ་དག་
ཐམས་ཅད་སྔར་གྱི་ལམ་བསྒོམ་པའི་གསལ་འདེབས་དང་འཆི་ཁའི་དགེ་སྦྱོར་
གྱི་བསྐུལ་མར་ཤེས་ན་ཡིད་ལ་དགའ་བ་རྒྱས་པའི་དོན་དུ་གསོལ་བ་འདེབས་ ་
པའོ༑ ༑གཉིས་པ་འཆི་ཁ་མའི་གདམས་པ་བསྒོམ་ཚུལ་དངོས་ལ། ཚིགས་
་ བཅད་དྲུག་ལས། དང་པོ་ནི། ། རྩ་བ་ལས།
ས་ཆུ་མེ་རླུང་འབྱུང་བ་རིམ་གྱིས་ཐིམ།།
ལུས་ཀྱི་སྟོབས་ཤོར་ཁ་སྣ་བསྐམས་ཤིང་བརྗེས།།
དྲོད་བསྡུས་དབུགས་བརྩེགས་ངར་སྒྲ་འབྱིན་པའི་ཚེ།།
དགེ་སེམས་སྟོབས་ལྡན་སྐྱེ་བར་བྱིན་གྱིས་རློབས།།
ཞེས་གསུངས་ཏེ། ལུས་ས་ཁམས་ཀྱི་རྟེན་བྱེད་པའི་རླུང་གི་ནུས་པ་ཉམས་
ནས་ཆུ་ཁམས་ལ་ཐིམ་པའི་ཚེ། ཕྱི་རྟགས་སུ་ལུས་ཀྱི་སྟོབས་ཤོར་ཏེ་ང་
འཐེན་ཟེར་ཞིང་ས་ལ་བྱིང་བ་སྙམ་པ་དང་། དེ་བཞིན་དུ་ཆུ་ཁམས་མེ་ལ་ཐིམ་
པའི་ཚེ་ཕྱི་རྟཌ་སུ་དབུགས་ཀྱི་རྒྱུ་བ་བརྩེཌ་ཤིང་ནང་དུ་རྩུབ་པར་སྡུད་ལ་ངར་
སྒྲ་འབྱིན་པ་སོཌ་འབྱུང་བས་དེ་དག་གི་ཚེ་མི་དགེ་བའི་རྣམ་རྟོག་མི་རྒྱུ་བར་
སྐྱབས་འགྲོ་དང་གཏོང་ལེན་གྱི་སྒོ་ནས་བྱང་ཆུབ་ཀྱི་སེམས་སྦྱོར་བ་སོགས་
དགེ་སེམས་སྤྱི་དང་ཁྱད་པར་དུ་བླ་མ་ཡི་དམ་དབྱེར་མེད་དུ་བསྒོམ་པ་དང་



༣༩༠
རང་དང་སྣོད་བཅུད་རྟེན་དང་བརྟེན་པའི་དཀྱིལ་འཁོར་དུ་གསལ་འདེབས་པ་
སོགས་དགེ་སེམས་སྟོབས་ལྡན་སྐྱེ་བར་བྱིན་གྱིས་རློབས་ཞེས་པའོ། །གཉིས་
པ་ནི། རྩ་བ་ལས། །
འཇིགས་སྐྲག་འཁྲུལ་སྣང་སྣ་ཚོགས་ཁྱད་པར་དུ།།
སྨིག་རྒྱུ་དུ་བ་མཁའ་འདྲའི་སྣང་བ་ཤར།།
རང་བཞིན་བརྒྱད་ཅུའི་་བཞིན་པ་འགགས་པའི་ཚེ།།
འཆི་མེད་གནས་ལུགས་རྟོགས་པར་བྱིན་གྱིས་རློབས།།
ཞེས་གསུངས་ཏེ། ལུས་ཀྱི་འབྱུང་བ་རྣམས་ཀྱི་ནུས་པ་ཉམས་པར་བརྩོམ་པ་ནི་
མི་དགེ་བ་བྱེད་པ་རྣམས་ལ་ཡིད་དུ་མི་འོང་བའི་གཟུགས་སྒྲ་སོགས་འཇིགས་
སྐྲག་དུ་མ་སྣང་བ་དང༌། དགེ་བ་བྱེད་པ་རྣམས་ལ་ཡིད་དུ་འོང་བའི་གཟུགས་
སྒྲ་སོགས་འཁྲུལ་སྣང་སྣ་ཚོགས་དང་། རྣལ་འབྱོར་པ་ལམ་ལ་བགྲོད་པ་རྙེད་
པ་རྣམས་ལ་བླ་མ་ཡི་དམ་མཁའ་འགྲོ་སོཌ་ཀྱིས་ལྟས་ངོ་མཚར་བ་དང་བཅས་
བསུ་བ་སོཌ་ཀྱི་སྣང་བ་འབྱུང་ཞིང་། ཁྱད་པར་དུ་ས་ཆུ་ལ་ཐིམ་པའི་ནང་
རྟགས་སུ་སྨིག་རྒྱུ་ལྟ་བུ་དང་། ཆུ་མེ་ལ་ཐིམ་པའི་ནང་རྟགས་སུ་དུ་བ་ལྟ་བུ་
དང༌༑ ༑མེ་རླུང་ལ་ཐིམ་པའི་ནང་རྟཌ་སུ་མཁའ་སྣང་མེ་ཁྱེར་འདྲ་བའི་སྣང་
བ་འཕྱུར་ཞིང་། དེའི་མཇུག་ཐོགས་སུ་སྣང་བའི་རང་བཞིན་གྱི་རྟོག་པ་བའི་
བཅུ༑ ༑མཆད་པའི་རང་བཞིན་གྱི་རྟོག་པ་སོ་གསུམ། ཉེར་ཐོབ་ཀྱི་རང་



༣༤༡
བཞིན་གྱི་རྟོག་པ་བདུན་ཏེ་ཀུན་རྟོག་བརྒྱད་ཅུའི་བཞོན་པར་གྱུར་པའི་ལས་རླུང་
གི་རྒྱུ་བ་རྣམས་ཇེ་ཞན་ཇེ་ཞན་དུ་སོང་ནས་འགགས་པར་འགྱུར་ལ། དེའི་
ཚེ་སྐྱེ་འཆི་སྲིད་པའི་འཁོར་ལོ་ཐམས་ཅད་དང་། ཁྱད་པར་དུ་སྣང་བ་འདི་
དག་ཐམས་ཅད་དང་སེམས་རྣམ་རྟོག་འཁྲུལ་བས་ཕར་བཏཌ་པ་ཙམ་ཡིན་གྱི་
དོན་དམ་པར་ན་འཆི་བ་ཞེས་བྱ་བའི་མིང་ཙམ་ཡང་མེད་དོ་སྙམ་དུ་ཐག་སྦད་
ཀྱིས་བཅད་པའི་གནས་ལུགས་ཟབ་མོའི་རྟོག་པ་སྐྱོང་ནུས་པར་བྱིན་གྱིས་
རླབས་ཞེས་པའོ། །གསུམ་པ་ནི། རྩ་བ་ལས། .
རླུང་ཁམས་རྣམ་ཤེས་ཐིམ་པར་རྩོམ་པ་ན།།
ཕྱི་དབུགས་རྒྱུན་ཆད་གཉིས་སྣང་རགས་པ་ཐིམ།། ་
མར་མེ་འབར་འདྲའི་སྣང་བ་ཤར་བའི་ཚེ།།
དྲན་ཤེས་ཤུགས་དྲག་སྐྱེ་བར་བྱིན་གྱིས་རློབས། །
ཞེས་གསུངས་ཏེ། དེ་ནས་རླུང་གི་རྒྱུ་བའི་ཁམས་ཤིན་ཏུ་ཞན་པར་གྱུར་ནས།
རྣམ་པར་ཤེས་པའི་ཁམས་ཕྲ་མོ་ལ་ཐིམ་པར་བརྩོམ་པ་ན་ཕྱི་རྟགས་སུ་
དབུགས་ཀྱི་རྒྱུ་བ་འབྱུང་རྔུབ་མི་བྱེད་པར་རྒྱུན་ཆད་པར་འགྱུར་ལ། ནང་རྟཌ་
སུ་ཕྱི་གཟུང་བའི་རྣམ་པ་ནང་འཛིན་པ་ཤེས་པ་ལས་རྒྱུང་ཆད་ལྟ་བུར་སྣང་
བའི་གཉིས་སྣང་རག་པ་མཐའ་དག་ཐིམ་པར་གྱུར་ནས་མར་མེ་འབར་བ་རླུང་
གིས་མ་བསྐྱོད་པ་འདྲ་བའི་སྣང་བ་འཆར་བ་འབྱུང་ལ། དེའི་ཚེ་སེམས་ཀྱི་



༢༤༢
ཀུན་རྫོབ་པའི་ངོ་བོ་གསལ་རིག་གི་རྣམ་པ་རྗེན་པར་འབྱུང་ཞིང་གོང་དུ་བཤད་
པའི་ཕྱི་ནང་གི་རྟཌ་དེ་དག་ཐམས་ཅད་ཀྱི་ཚེ་འདི་དང་འདིའི་རྟགས་ཡིན་པར་
ངོ་ཤེས་པར་བྱེད་སྙམ་པའི་དྲན་པ་དང་། དེ་ཉིད་སྔར་གྱི་རིམ་གཉིས་ཀྱི་ལམ་
འཁྱེར་བསྒོམ་པའི་གསལ་འདེབས་སུ་གྱུར་མ་གྱུར་རྟོཌ་པའི་ཤེས་བཞིན་ཤུཌ་
དྲག་པ་སྐྱེ་བར་བྱིན་གྱིས་རློབས་ཞེས་པའོ། །བཞི་པ་ནི། རྩ་བ་ལས།
སྣང་མཆེད་ཐོབ་གསུམ་སྔ་མ་ཕྱི་མར་ཐིམ།།
ཟླ་ཉི་མུན་པས་ཁྱབ་འདྲའི་ཉམས་ཤར་ཚེ།།
འཁོར་འདས་སྟོང་པར་རྟོཌ་པའི་རྣལ་འབྱོར་གྱིས།།
རང་ངོ་རང་གིས་ཤེས་པར་བྱིན་གྱིས་རློབས།།
ཞེས་གསུངས་ཏེ། དེ་ནས་རླུང་རྣམས་རྣམ་པར་ཤེས་པ་ཕྲ་མོ་སྣང་བ་ལ་ཐིམ་
པའི་སྣང་བ་རང་དུས་སུ་སྟོན་གནམ་གཡའ་དག་ལ་ཟླ་འོད་ཀྱིས་ཁྱབ་པ་ལྟ་
བུའི་སྟོང་སང་དཀར་ལམ་པའི་སྣང་བ་དང་། སྣང་བ་མཆེད་པ་ལ་ཐིམ་པའི་
མཆེད་པ་རང་དུས་སུ་སྟོན་གནམ་གཡའ་དག་ལ་ཉི་འོད་ཀྱིས་ཁྱབ་པ་ལྟ་བུའི་
དམར་ལམ་པའི་སྣང་བ་དང་། མཆེད་པ་ཉེར་ཐོབ་ལ་ཐིམ་པའི་ཉེར་ཐོབ་རང་
དུས་སུ་སྟོན་གནམ་གཡའ་དག་ལ་སྲོད་སྨག་འཐུག་པོས་ཁྱབ་པ་ལྟ་བུའི་སྣང་བ་
འབྱུང་ཞིང་། དེ་ལྟར་སྣང་བ་གསུམ་སྔ་མ་ཕྱི་མ་ལ་རིམ་གྱིས་ཐིམ་པའི་རྟགས་
འབྱུང་བའི་ཚེ་སྲིད་པ་འཁོར་བ་དང་། ཞི་བ་མྱང་འདས་ཀྱིས་བསྡུས་པའི་ཆོས་



༢༤༣་
ཐམས་ཅད་རང་ངོས་ནས་གྲུབ་པ་རྡུལ་ཙམ་ཡང་མེད་པའི་ཡུལ་སྟོང་པ་ཉིད་
དང་ཡུལ་ཅན་ལུས་ལ་གནང་དུ་བསྣུན་པའི་ཐབས་ལ་བརྟེན་ནས་བྱུང་བའི་
ལྷན་སྐྱེས་ཀྱི་བདེ་བ་ཆེན་པོ་གཉིས་ངོ་བོ་དབྱེར་མེད་དུ་སྦྱོར་བའི་རྟོགས་པ་
ཁྱད་པར་ཅན་གྱི་རྣལ་འབྱོར་གྱིས་རང་གི་སེམས་ཀྱི་ང་བ་སྟེ་གནས་ལུགས་ཇི་
ལྟ་བ་བཞིན་དུ་རང་གི་ཉམས་མྱོང་གིས་ཤེས་ནུས་པར་བྱིན་གྱིས་རློབས་ཞེས་
པའོ༑ ༑ལྔ་པ་ནི། རྩ་བ་ལས།
ཉེར་ཐོབ་ཐམས་ཅད་སྟོང་པར་ཐིམ་པ་ལས།།
ཀུན་རྟོགས་སྤྲོས་པ་ཀུན་ཞི་སྤྱོད་བྱེད་ཀྱི།།
རྐྱེན་བྲལ་སྟོན་གནམ་ལྟ་བུའི་ཉམས་ཤར་ཚེ།།
འོད་གསལ་མ་བུ་འཕྲོད་པར་བྱིན་གྱིས་རློབས།། །།
ཞེས་གསུངས་ཏེ། དེ་ནས་ཉེར་ཐོབ་ཀྱི་སེམས་ཕྲ་མོ་དེ་ཉིད་ཐམས་ཅད་སྟོང་
པ་འོད་གསལ་དུ་ཐིམ་པར་གྱུར་པ་ལས། གཅིག་དང་ཐ་དད་ལ་སོགས་པ་
དོན་སྣ་ཚོགས་འཛིན་པའི་ཀུན་རྟོག་གི་སྤྲོས་པ་མཐའ་དག་འགཌ་ནས་ཞི་བར་
གྱུར་ཞིང་ནམ་མཁའི་རང་མདོག་ཇི་ལྟ་བ་བཞིན་དུ་ཐོན་པ་ལ་བགེགས་བྱེད་
པའི་སློད་བྱེད་ཀྱི་རྐྱེན་ཟླ་ཉིའི་འོད་ཟེར་དང་། སྨག་འཐུག་པོ་གསུམ་དང་
བྲལ་བའི་སྟོན་གྱི་ནམ་མཁའ་གཡའ་དག་པ་སྟོང་སང་ངེ་པ་ལྟ་བུའི་ཉམས་
འཆར་ལ། དེའི་ཚེ་གཞིའི་འོད་གསལ་གཉུག་མ་ལྷན་ཅིག་སྐྱེས་པའི་སེམས་



༣༤༤
ཀྱི་ངོ་བོ་ཇི་ལྟ་བ་བཞིན་མངོན་དུ་གྱུར་པ་ནི། མའི་འོད་གསལ་དང་། བླ་
མའི་གདམས་ངག་བསྒོམས་པ་ལ་བརྟེན་ནས་སེམས་དེ་ཉིད་ལམ་གྱི་འོད་
གསལ་ལྷན་སྐྱེས་ཀྱི་བདེ་བ་ཆེན་པོས་སྟོང་ཉིད་ཕྲ་མོ་རྟོགས་པའི་ཡེ་ཤེས་སུ་
བསྐྱེད་པ་ནི། བུའི་འོད་གསལ་ཡིན་ལ། དེ་ཉིད་ངོ་བོ་གཅིག་ཏུ་སྦྱོར་བ་ནི་
འོད་གསལ་མ་བུ་འཕྲོད་པ་ཡིན་པས། དེ་ལྟར་བྱེད་ནུས་པར་བྱིན་གྱིས་
རློབས་ཞེས་པའོ། །དྲུག་པ་ནི། རྩ་བ་ལས།
སྟོང་བཞིའི་དུས་སུ་གློག་གི་རྗེས་འགྲོ་བའི།།
ཚངས་པའི་མེ་ཡིས་རི་བོང་ཅན་བཞུས་ཏེ།།
ལྷན་སྐྱེས་བདེ་སྟོང་སྦྱར་བའི་ཡེ་ཤེས་ལ།།
རྩེ་གཅིག་མཉམ་པར་འཇོག་པར་གྱིས་རློབས།།
ཞེས་གསུངས་ཏེ། དེ་ལྟར་སྟོང་པ་བཞི་ག་དང་། ཁྱད་པར་ཐམས་ཅད་སྟོང་པ་
འོད་གསལ་གྱི་དུས་སུ་སུམ་མདོ་གྲུ་གསུམ་ན་གནས་པའི་ཚངས་པའི་མེ་སྟེ་
གཏུམ་མོའི་མེ་དེ་ཉིད་གཞི་ལམ་གྱི་རྣལ་འབྱོར་སྟོབས་ཀྱིས་གློག་གི་རྗེས་
མཐུན་ཏེ་གློག་འཁྱུག་པ་ལྟར་གྱེན་དུ་འབར་ནས་རྩ་དབུ་མའི་ལམ་བརྒྱུད་དེ་
ཡར་སོང་བས་སྤྱི་བོའི་རི་བོང་ཅན་ཏེ་བྱང་སེམས་དཀར་པོ་བཞུས་ཏེ་དྷཱ་ཏིའི་
ལམ་ནས་བབས་པ་ལས་ལྷན་སྐྱེས་ཀྱི་བདེ་བ་ཆེན་པོ་བསྐྱེད་ལ་དེ་དང་སྟོང་པ་
ཉིད་ཕྲ་མོ་ངོ་བོ་དབྱེར་མེད་དུ་སྦྱོར་བའི་ཡེ་ཤེས་ལ་མ་གཡེངས་པར་རྩེ་གཅིག་



༣༤༥
ཏུ་མཉམ་པར་འཇོག་པར་བྱིན་གྱི་རློབས་ཞེས་པའོ། སྔར་བཤད་པའི་འཆི་ཁ་
མའི་གདམས་པ་དེ་རྣམས་ད་ལྟ་ནས་ཡང་དང་ཡང་དུ་ཡིད་ལ་འདྲིས་པར་བྱ་
བ་དང་། འཆི་ཁར་དེ་ལྟར་བསྒོམ་པར་བྱའོ་སྙམ་པའི་འཕེན་པ་ཡང་ཡང་
གཏོང་བ་དང་། དེའི་ཆེད་དུ་བླ་མ་ལྷ་ལ་གསོལ་བ་ཤུགས་དྲག་འདེབས་པ་
རྣམས་གསུམ་བསྒྲིལ་དུ་ཉིན་རེ་བཞིན་མ་ཆག་པར་ཉམས་སུ་ལེན་པ་ནི། །
འཆི་ཁར་ཕན་པའི་གདམས་པའི་རྒྱལ་པོ་ཡིན་པར་རྗེ་བདག་ཉིད་ཆེན་པོས་
གསུངས་ཤིང་། འདི་འོག་གི་བར་དེའི་གདམས་པ་ལའང་འདྲའོ། །གསུམ་པ་
བར་དོའི་གདམས་པ་དང་སྦྱར་བ་ནི། ཚིགས་བཅད་གསུམ་གྱི་སྟོན་ཏེ།
དང་པོ་ནི། རྩ་བ་ལས།
དེ་ལས་ལངས་ཚེ་འཆི་བའི་འོད་གསལ་གྱི།།
རླུངསེམས་ཙམ་ལས་མཚན་དཔེའི་དཔལ་འབར་བ།།
བར་དོ་ལོངས་སྤྱོད་རྫོགས་པའི་སྐུར་བཞེངས་ནས།།
སྒྱུ་མའི་ཏིང་འཛིན་རྫོཌ་པར་གྱི་རློབས།།
ཞེས་གསུངས་ཏེ། དེ་ལྟར་འཆི་བ་འོད་གསལ་གྱི་རླུང་སེམས་དེ་ཉིད་རླུང་
གིས་གཡོས་ཏེ་མཉམ་གཞག་དེ་ལས་ལངས་པའི་ཚེ་འཆི་བ་འོད་གསལ་གྱི་
བཞོན་པར་གྱུར་པའི་རླུང་གིས་ཉེར་ལེན་དང༌། འོད་གསལ་གྱི་སེམས་དེ་
ལྷན་ཅིག་བྱེད་རྐྱེན་བྱས་པ་ཙམ་ལས་ཤ་རུས་རྡོས་བཅས་ཀྱི་ལུས་རགས་པ་མ་



རྟ༤༦
ཡིན་པར་དྭངས་ཤིང་ཐོགས་པ་མེད་པའི་འཇའ་ལུས་རླུང་སེམས་ཙམ་གྱི་རང་
བཞིན་ཅན་མཚན་བཟང་སོ་གཉིས་དང་དཔེ་བྱད་བརྒྱད་ཅུའི་དཔལ་འབར་
བའི་སྐུ་སྟེ། དེ་ཡང་སེམས་ཅན་ཐ་མལ་བ་ལ་བར་དོ་འོད་རྒྱུའི་དོད་ལ།
གཞིའི་འཆི་བ་འོད་གསལ་ལམ་གྱི་དཔེའི་འོད་གསལ་གྱི་ངོ་བོར་བསྐྱེད་ནུས་
པའི་རྣལ་འབྱོར་པ་འདི་ལ་ལོངས་སྤྱོད་རྫོགས་པའི་སྐུ་སྟེ་མ་དག་པའི་སྒྱུ་མའི་
སྐུར་བཞེངས་པ་འབྱུང་ཞིང་། དེ་ལྟ་བུའི་སྔགས་བླ་མེད་ཀྱི་རང་ལམ་གྱི་སྒྱུ་
མ་ལྟ་བུའི་ཏིང་འཛིན་རྫོགས་པར་བྱིན་གྱིས་རློབས་ཞེས་པ་སྟེ། འདི་ནི་ཚེ་
འདིར་སེམས་དབེན་མན་ཆད་ཀྱི་རྫོགས་རིམ་གྱི་རྟོཌ་པ་ཐོབ་པའི་རྣལ་འབྱོར་
པ་གཅིག་གི་དབང་དུ་བྱས་པ་ཡིན་ནོ། །གཉིས་པ་ནི། རྩ་བ་ལས།
གལ་ཏེ་ལས་ཀྱིས་བར་དོ་གྲུབ་གྱུར་ན།།
འཕྲལ་དུ་བརྟགས་པས་སྐྱེ་འཆི་བར་དོ་ཡི།། ，
སྡུག་བསྔལ་བདེན་པར་མེད་པའི་ཚུལ་རྟོགས་ནས།།
འཁྲུལ་སྣང་དག་པར་འཆར་བར་བྱིན་གྱིས་རློབས།།
ཞེས་གསུངས་ཏེ། གལ་ཏེ་ཚེ་འདིར་རྫོཌ་རིམ་གྱི་རྟོགས་པ་སྔ་མ་ལྟ་བུ་མ་ཐོབ་
པའི་ལས་དབང་གིས་སྲིད་པ་བར་དོའི་ལུས་རང་དགའ་བ་གྲུབ་པར་གྱུར་ན་
འཕྲལ་དུ་སྟེ་དེ་མ་ཐག་ཏུ་ལེགས་པར་བརྟགས་ལ་རང་གིས་བར་དོ་འགྲུབ་པ་
དེ་ཤེས་པར་བྱས་ནས་སྐྱེ་བ་དང༌། འཆི་བ་དང༌། བར་དོའི་སྣང་བ་ཐམས་



༣༤༧，
ཅད་སེམས་འཁྲུལ་པའི་སྣང་བ་ཡིན་པ་དང་། སྡུག་བསྔལ་དེ་ཐམས་ཅད་
བདེན་པ་སྟེ་རང་ངོས་ནས་གྲུབ་པ་ཅུང་ཟད་མེད་པའི་ཚུལ་རྟོགས་པར་བྱས་
ནས་འཁྲུལ་པའི་སྣང་བ་གང་ཤར་ཐམས་ཅད་དག་པ་བདེ་སྟོང་གི་རྣམ་རོལ་དུ་
འཆར་བར་བྱིན་གྱིས་རློབས་ཞེས་པའོ། །གསུམ་པ་ནི། རྩ་བ་ལས།
འབྱུང་བ་ལོག་པའི་སྒྲ་བཞི་འཇིགས་སྣང་གསུམ།།
མ་ངེས་རྟགས་རྣམས་སྣ་ཚོགས་ཤར་བའི་ཚེ།།
ཕྱི་ནང་གསང་བ་བསྒྱུར་བའི་རྣལ་འབྱོར་གྱིས།།
རྣམ་དག་ཞིང་དུ་སྐྱེ་བར་གྱིས་རློབས།།
ཞེས་གསུངས་ཏེ། དེ་ལྟར་བར་དོའི་ཚེ་ལུས་ཀྱི་འབྱུང་བ་རྣམས་ལོག་པའི་
རྟགས་འོང་བ་དེ་ཡང་ས་རླུང་ལོག་པས་རི་བོ་ཉིལ་བའི་སྒྲ་དང་། ཚུ་རླུང་
ལོག་པས་རྒྱ་མཚོ་འཁྲུཌ་པའི་སྒྲ་དང་། མེ་རླུང་ལོག་པས་ནཌ་མེས་འཚིག་
པའི་སྒྲ་དང༌། རླུང་གི་རླུང་ལོག་པས་བསྐལ་པའི་རླུང་འཁྲུགས་པའི་སྒྲ་ལྟ་བུ་
འབྱུང་བའི་སྒྲ་བཞི་དང༌། དམྱལ་བ་ཡི་དྭགས་དུད་འགྲོ་གསུམ་གྱི་སྣང་བའམ།
ཡང་ན་མཚོན་ཆ་ཐོགས་པའི་གཤིན་རྗེའི་གཟུགས་དང་། དེ་དག་གིས་གསོད་
རྒྱོབ་ཟེར་བ་ལྟ་བུའི་སྒྲ་དང་། དེ་ལ་བརྟེན་ནས་ཡིད་ལ་མྱ་ངན་དང་སྐྲག་པ་སྐྱེ་
བ་ལྟ་བུའི་འཇིཌ་སྣང་གསུམ་དང་། གནས་གཅིག་ཏུ་མི་སྡོད་པས་གནས་ངེས་
པ་མེད་པ་དང་། གྲོགས་སྣ་ཚོགས་དངའགྲོཌ་པས་གྲོགས་ངེས་པ་མེད་པ་ལ་



༢༤༨
སོགས་པའི་མ་ངེས་པ་དང་། ལས་ཀྱི་རྫུ་འཕྲུལ་གྱི་ཤུགས་དང་ལྡན་ཞིང་རི་ར་
བ་ཁང་ཁྱིམ་སོཌ་ལ་ཐོགས་པ་མེད་པ་ལ་སོཌ་པའི་རྟཌ་རྣམས་སྣ་ཚོགས་ཤར་
བའི་ཚེ། ཕྱི་སྣོད་ཀྱི་སྣང་བ་ཐམས་ཅད་དག་པའི་གཞལ་ཡས་ཁང་དུ་བསྒྱུར་
བ་དང་། ནང་བཅུད་ཀྱི་སེམས་ཅན་ཐམས་ཅད་ཡི་དམ་གྱི་ལྷ་ཡབ་ཡུམ་གྱི་
རྣམ་པར་བསྒྱུར་བ་དང༌། གསང་བ་དྲན་རྟོག་གི་རྒྱུ་བ་ཐམས་ཅད་བདེ་སྟོང་
གི་ཏིང་ངེ་འཛིན་དུ་བསྒྱུར་བ་སྟེ། རྣལ་འབྱོར་དེ་གསུམ་བསྒོམ་པའི་མཐུས།
མ་དག་པ་འཁོར་བའི་སྐྱེ་སྒོ་བཅད་ནས། རྣམ་པར་དག་པའི་སངས་རྒྱས་ཀྱི་
ཞིང་དུ་གསང་སྔཌ་བླ་ན་མེད་པའི་ལམ་བསྒོམ་པའི་རྟེན་ཁྱད་པར་ཅན་དུ་སྐྱེ་
བར་བྱིན་གྱི་རློབས་ཞེས་པའོ། །བཞི་པ་སྐྱེ་སྲིད་འཛིན་པའི་གདམས་པ་དང་
སྦྱར་བ་ནི། རྩ་བ་ལས།
མཁའ་སྤྱོད་རིག་པ་འཛིན་པའི་རྟེན་མཆོག་གམ།།
ཚངས་སྤྱོད་བསླབ་གསུམ་ལྡན་པའི་ལུས་བཟུང་སྟེ།།
རིམ་གཉིས་ལམ་གྱི་རྟོགས་པ་མཐར་ཕྱིན་ནས།།
སྐུ་གསུམ་མྱུར་དུ་ཐོབ་པར་བྱིན་གྱིས་རློབས།།
ཞེས་གསུངས་ཏེ། དེ་ལྟར་བར་དོའི་ལམ་དུ་འཁྱེར་བའི་གདམས་པ་རྣམས་
ལ་བརྟེན་ནས་ཕྱིའི་མཁའ་སྤྱོད་དཔའ་བོ་དང་མཁའ་འགྲོ་མ་རྣམས་རང་
གཟུགས་ཀྱིས་རྒྱུ་ཞིང་འདུ་བའི་གནས་ཁྱད་པར་ཅན་དུ་རིག་པ་འཛིན་པའི་
A



༣༤༩
རྟེན་མཆོག་ཏུ་སྐྱེ་བ་བླངས་ནས་ལམ་གྱི་ལྷག་མ་རྣམས་རྫོཌ་པར་བྱས་ཏེ་
མཆོག་གི་གོ་འཕང་ཐོབ་པར་བྱེད་པའམ། ཡང་འཛམ་བུ་གླིང་པའི་མི་མངལ་
སྐྱེས་ཁམས་དྲུག་ལྡན་ལྟ་བུར་སྐྱེ་བ་ལེན་ན་ཕ་མ་གཉིས་ལ་ཆགས་སྡང་གི་བློ་
བཀག་ནས། ཡི་དམ་གྱི་ལྷ་ཡབ་ཡུམ་དུ་བལྟས་ཏེ་མའི་མངལ་དུ་ཉིང་
མཚམས་སྦྱོར་བར་བྱེད་ཅིང་ཕྱི་རོལ་དུ་བཙས་ནས་རྒྱལ་བའི་བསྟན་པ་ལ་གོ་
རིམ་ཇི་ལྟ་བ་བཞིན་དུ་འཇུག་པའི་ཚངས་པར་སྤྱོད་པའི་བསླབ་པ་གསུམ་དང་
ལྡན་པའི་དགེ་སློང་གི་ལུས་བཟུང་ནས། གསང་སྔགས་བླ་ན་མེད་པའི་ཐེག་པ་
ཆེན་པོར་འཇུག་པའི་སྒོ་དབང་བཞི་རྣམ་པར་དག་པས་རྒྱུད་སྨིན་པར་བྱས། །
དམ་ཚིག་དང་སྡོམ་པ་ཚུལ་བཞིན་དུ་བསྲུངས་ནས་བསྐྱེད་རིམ་དང་རྫོགས་
རིམ་གཉིས་ཀྱི་ལམ་གྱི་བགྲོད་པ་མཐར་ཕྱིན་པར་བྱས་པས། གཞིའི་སྐུ་གསུམ།
ལམ་གྱི་སྐུ་གསུམ་དུ་བསྒྱུར་ནས་ཚེ་འདི་ཉིད་ལ་འབྲས་བུ་སངས་རྒྱས་ཀྱི་ཡེ་
ཤེས་ཆོས་སྐུ། ལོངས་སྤྱོད་རྫོགས་སྐུ། སྤྲུལ་པའི་སྐུ་གསུམ་མྱུར་དུ་འཐོབ་
པར་བྱས་ནས་ནམ་མཁའ་ཇི་སྲིད་གནས་ཀྱི་བར་དུ་སེམས་ཅན་ཐམས་ཅད་
སྨིན་གྲོལ་གྱི་ལམ་ལ་འགོད་ནུས་པར་བྱིན་གྱིས་རློབས་ཤིག །ཅེས་པའོ། །
མཛད་བྱང་གི་དོན་ནི་གོ་སླ་བས་མ་བཀྲོལ་ལ། གདམས་པ་འདི་ནི། དད་
པ་མེད་པ་ལ་སོཌ་པའི་སྣོད་མིན་དང་། སྔཌ་བླ་མེད་ཀྱི་དབང་མ་ཐོབ་པ་
རྣམས་ལ་གསང་བར་བྱ་དགོས་པར་གསུང་པ་ནི། སྔར་གྱི་འཆི་ཁ་དང་བར་



༣༥༠
དོའི་གདམས་པ་བཤད་པ་དེ་རྣམས་རྫོཌ་རིམ་གྱི་གདམས་པ་ཟམ་མོ་ཡིན་པ་ལ་
དགོངས་སྣང་བས་གལ་ཤིན་ཏུ་ཆེ་ཞིང༌། འཆི་ཁ་མའི་གདམས་པའི་རྒྱལ་
པོར་འགྱུར་ཚུལ་ཡང་གསོལ་འདེབས་ཀྱི་ཚིག་འདོན་པ་ཙམ་མ་ཡིན་པར་དོན་
ཡིད་ལ་དྲན་པའི་སྒོ་ནས་ཉིན་རེ་བཞིན་གདམས་ངག་གི་དོན་རྣམས་ཤར་སྒོམ་
གྱིས་ཉམས་ལེན་དུ་བྱེད་པ་སོགས་ལ་སྔར་བཤད་ཟིན་པ་ལྟར་ཡིན་པས། དེ་
ལྟར་དུ་ཉམས་སུ་བླངས་ན། དལ་འབྱོར་གྱི་རྟེན་ལ་སྙིང་པོ་ལེན་པའི་ཐབས་
མཆོག་ཏུ་གྱུར་པ་ཡིན་ནོ། །སྨྲས་པ། རྡོ་རྗེ་འཆང་གི་དགོངས་པ་ཟབ་མོའི་
གནད༑ ༑གྲུབ་པའི་དབང་ཕྱུག་རྣམས་ཀྱི་ཐུཌ་དམ་མཐིལ། །བླ་མེད་ཐོག་
པའི་ལམ་གྱི་སྙིང་པོ་རྣམས། །ཉུང་ངུའི་ཚིག་གིས་གསལ་བར་བཤད་འདི་
རྨད༑ ༑འདིར་འབད་དགེ་བས་བདག་དང་འགྲོ་བ་ཀུན། །སྐྱེ་དང་སྐྱེ་བར་
བླ་མེད་ཐེག་པའི་ལམ། །འཛིན་ཅིང་སྤེལ་ལ་འགྲན་ཟླ་མ་མཆིས་པ། །ཀླུ་
སྒྲུབ་རྡོ་རྗེ་ཅན་དང་མཚུངས་པར་ཤོག། །།ཅེས་མཁས་གྲུབ་བྱེ་བའི་གཙུག་
རྒྱན་༧པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས་
མཛད་པའི་བར་དོའི་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་
བོ་ཞེས་བྱ་བ་འདིའི་དོན་རྣམས་མདོར་བསྡུས་ཤིང་གོ་སླ་བར་བཤད་པ་ཞིག་
གྱིས་ཤེས་ཨོས་རོད་ནས་གསར་དུ་ཡོངས་ཤིང་ཟབ་མོའི་ཉམས་ལེན་ལ་བློ་
གྲོས་གཞོལ་བའི་སུ་ལ་བླ་མ་དགེ་སློང་བགྲེས་པོ་ཆོས་རྗེ་སངས་རྒྱས་ཀྱི་བསྐུལ་



༢༥༡
བའི་ངོར། མང་དུ་ཐོས་པ་ལྕང་སྐྱ་རོལ་པའི་རྡོ་རྗེས་སྦྱར་བའི་ཡི་གེ་པ་ནི་
གཞུང་ལུགས་རབ་འབྱམས་སྨྲ་བ་སུ་ལ་བླ་མ་དགེ་བཤེས་ཚུལ་ཁྲིམས་དར་
རྒྱས་ཀྱིས་བགྱིས་པ་འདིས་ཀྱང་བློ་བཟང་རྒྱལ་བའི་བསྟན་པ་ཕྱོགས་ཐམས་
ཅད་དུ་དར་ཞིང་རྒྱས་པར་གྱུར་ཅིག། །།



(xxii)
༄༅། །དགེ་ལྡན་བསྟན་པ་རྒྱས་པའི་སྨོན་ལམ་གྲུབ་པའི་བདེན་
ཚིག་གམ་བློ་བཟང་རྒྱལ་བསྟན་མའི་རྩ་ཊིཀ་གཉིས་ཀྱི་མཛད་པ་པོ་
མཁས་མཆོག་གུང་ཐང་དཀོན་མཆག་བསྟན་པའི་སྒྲོན་མེའི་རྣམ་
ཐར་མདོར་བསྡུས་བཞུགས་སོ།།
༄༅། །གུང་ཐང་དཀོན་མཆོག་བསྟན་པའི་སྒྲོན་མེ་ནི་མདོ་སྨད་ཤར་ལྷའི་
ཕྱོགས་ཀྱི་མཛོད་དགེའི་སྨད་དུ་ཡབ་ལྕགས་ཕོ་བྱམས་དང༌། ཡུམ་བོ་ཅོག་
གཉིས་ཀྱི་སྲས་སུ་རབ་བྱུང་བཅུ་གསུམ་པའིཆུ་རྟ་སྤྱི་ལོ་ (1762) ལོ་ལ་
འཁྲུངས། དགུང་ལོ་བདུན་ལ་ཁྲི་ཆེན་དགེ་འདུན་ཕུན་ཚོགས་ཀྱི་སྐྱེ་ཕྲེང་དུ་
ངོས་འཛིན་ནས་བླ་བྲང་བཀྲ་ཤིས་འཁྱིལ་དུ་གདན་དྲངས། འཇམ་དབྱངས་
བཞད་པའི་དྲུང་དུ་དགེ་ཚུལ་གྱི་སྡོམ་པ་བཞེས། མཚན་དཀོན་མཆོག་བསྟན་
པའི་སྒྲོན་མེ་བསྩལ། རྡོ་རམས་པ་བློ་བཟང་རིན་ཆེན་ཀློག་གི་སློབ་དཔོན་དུ་
་བསྟེན། འབྲི་ཀློག་སྦྱོར་སྡེབ་མྱུར་དུ་མཐར་ཕྱིན། དེ་ནས་ལོ་བཅུའི་རིང་བླ་
བྲང་དུ་རིག་གནས་སྤྱི་ལ་གསན་སྦྱོང་མཛད་དེ་ཡོན་ཏན་གྱི་གཞི་ལེགས་པར་
བཏིངས། དགུང་ལོ་བཅུ་བདུན་པར་དབུས་སུ་ཕེབས། འབྲས་སྤུངས་སྒོ་མང་
གྲྭ་ཚང་དུ་ཞུགས། དགུང་ལོ་ཉེར་གཅིག་པར་རྒྱལ་བ་བློ་བཟང་འཇམ་དཔལ་



(xxiii)
རྒྱ་མཚོའི་མདུན་ནས་བསྙེན་རྫོགས་ཀྱི་སྡོམ་པ་མནོས། དགུང་ལོ་ཉེར་གཉིས་
པར་ལྷ་རམས་པའི་མཚན་བཏགས་བཞེས། དགུང་ལོ་ཉེར་ལྔར་གསན་སྦྱོང་
མཐར་སོན་ཅིང་། དབུས་གཙང་ཡོངས་སུ་མཁས་པའི་གྲགས་པས་ཁྱབ།
འཇམ་དབྱངས་བཞད་པའི་ཞལ་བཀོད་ལྟར་བླ་བྲང་དུ་ཕྱིར་ཕེབས། དགུང་ལོ་
སོ་གཅིག་པར་བླ་བྲང་བཀྲ་ཤིས་འཁྱིལ་གྱི་གདན་རབས་ཉེར་གཅིག་པའི་ཁྲིར་
ཕེབས། མདོ་སྨད་ཀྱི་དགེ་ལྡན་ཆོས་གྲྭ་ཆེན་པོ་ཡོངས་ལ་མཁས་བཙུན་བཟང་
གསུམ་གྱི་བྱ་བས་དུས་འདའ་བར་མཛད། དགུང་ལོ་རེ་གཉིས་ཏེ་ཆུ་ལུག་སྤྱི་
ལོ་ (1823) ལོ་ལ་སྐུ་གཤེགས།། །།



༣༥༣
༄༅། །དགེ་ལྡན་བསྟན་པ་རྒྱས་པའི་སྨོན་ལམ་གྲུབ་པའི་བདེན་
ཚིག་གི་འགྲེལ་པ་བཞུགས་སོ།།
༄༅། །རྒྱལ་སྲས་སྨོན་ལམ་ཀླུང་བརྒྱ་འཁྱིལ་བའི་བཅུད། །རྒྱལ་བསྟན་སྙིང་ ་
པོ་སྤེལ་བའི་སྨོན་པའི་འབྲས། །ཇི་བཞིན་འགྲུབ་ཕྱིར་བླ་མ་མཆོག་གསུམ་ལ།
འདུད་དོ་བསླུ་མེད་བདེན་ཚིག་ཤིས་པས་སྐྱོངས། །དེའང་དགེ་ལྡན་ལུགས་
བཟང་སྤེལ་བའི་སྨོན་ཚིག་འདི་ཉིད་ཀྱི་དོན་མདོ་ཙམ་འཆད་པ་ལ་རྒྱུ་ཕུན་སུམ་ ་
ཚོགས་པའི་བདེན་ཚིག་བརྗོད་པ། ངོ་བོ་ཕུན་སུམ་ཚོགས་པའི་བདེན་ཚིག་
བརྗོད་པ། གྲོགས་ཕུན་སུམ་ཚོགས་པའི་བདེན་ཚིག་བརྗོད་པ་གསུམ། དང་པོ་
ལའང་གསུམ་ལས། རྩ་བ་ལས།
རྒྱལ་བ་མ་ལུས་སྐྱེད་པའི་ཡབ་གྱུར་ཀྱང༌།།
རྒྱལ་སྲས་ཚུལ་གྱིས་ཞིང་ཁམས་རབ་འབྱམས་སུ།།
རྒྱལ་བའི་ཆོས་འཛིན་ཐུགས་བསྐྱེད་བདེན་པའི་མཐུས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།།
ཅེས་གསུངས་ཏེ། དུས་གསུམ་གྱི་རྒྱལ་བ་ཐམས་ཅད་སློབ་པའི་གནས་སྐབས་
སུ་མགོན་པོ་འཇམ་དབྱངས་ཀྱིས་བཤེས་གཉེན་མཛད་དེ་སངས་རྒྱས་ཚུལ་
མདོ་སྡེ་དུ་མ་དང་། འཇུག་པ་རང་འགྲེལ་སོགས་སུ་གསུངས་ལ། བཅོམ་
ལྡན་འདས་མངོན་པར་འཚང་རྒྱ་བའི་ཚེ་བདུད་བཏུལ་བ་ལའང་འདིའི་མཐུ་



༣༥༣
ཡིན་པར་དམར་ནག་གི་རྒྱུད་གཉིས་ལས་གསུངས། མདོར་ན་ཐབས་བདེ་
ཆེན་གྱི་རོལ་པས་ཚུལ་དེ་ལྟར་སྟོན་པའི་ཡབ་དང་། ཤེས་རབ་ཀྱི་ཕ་རོལ་ཏུ་
ཕྱིན་པའི་རང་བཞིན་དུ་གྱུར་པས་རྒྱལ་བའི་ཡུམ་དང་། ཞིང་རབ་འབྱམས་
སུ་ཟབ་མོའི་ལྟ་བ་གཙོར་གྱུར་གྱི་གསུང་གི་མཛོད་འཛིན་པས་སྲས་སུ་གྱུར་པ་
སློབ་དཔོན་ཞི་བ་ཡེ་ཤེས་ཀྱིས་གསུངས་པ་ལྟར་ཡིན་པས། ཕྱོགས་བཅུ་དུས་
གསུམ་ཀུན་ཏུ་ལྷུན་གྱིས་གྲུབ་པའི་ཐུགས་བསྐྱེད་འཕྲིན་ལས་ཀྱི་བདེན་པ་དེས་
ཞིང་འདིར་ཡང་བསྟན་པའི་སྙིང་པོ་བློ་བཟང་རྒྱལ་བའི་བཏན་པ་རྒྱས་པར་སྨོན་
པའོ༑ ༑འདི་ནི་ངེས་དོན་ཐུན་མོང་མ་ཡིན་པ་ཡིན་ཞིང་། དྲང་དོན་ཚུལ་
བསྟན་གྱི་རིམ་པར་ཡང་གདུལ་བྱའི་བློ་ཚད་ཀྱིས་ཐུན་མོང་མ་ཡིན་པ་དང་
ཐུན་མོང་བ་གཉིས་སུ་ཡོད་པའི་སྔ་མ་ནི། རྩ་བ་ལས།
སྔོན་ཚེ་དབང་པོའི་ཏོག་གི་སྤྱན་སྔ་རུ།།
དམ་བཅས་ཚེ་ན་སྙིང་སྟོབས་ཆེན་པོ་ཞེས།།
སྲས་བཅས་རྒྱལ་བས་བསྔགས་བརྗོད་བདེན་པའི་མཐུས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། ཀླུ་སྒྲུབ་ཀྱིས་མདོ་ཀུན་བཏུས་སུ་གསུངས་པ་བཞིན་རྒྱལ་བ་
དབང་པོའི་ཏོག་བསྐལ་པ་དཔག་མེད་ཀྱི་སྔོན་ནས་བྱུང་བ་ཡིན་ལ། །དེའི་
འཁོར་དུ་རྗེ་བཙུན་འཇམ་དབྱངས་དང་རྗེ་བླ་མས་བྱང་སེམས་འཇམ་



༣༥༤
དབྱངས་ཀྱི་སློབ་མར་གྱུར་པ་ཞིག་གི་ཚུལ་ཡང་བཟུང་སྟེ་སྔགས་དང་དབུ་མའི་
ལྟ་བ་ཟུང་དུ་འབྲེལ་བའི་བསྟན་པའི་སྙིང་པོ་སྤེལ་བར་དམ་བཅས་པ་ན་རྒྱལ་བ་
སྲས་བཅས་ཀྱིས་ཆེད་དུ་བསྔགས་པ་མདོ་དང་རྒྱན་གྱི་བསྟོད་བཀུར་བསྔགས་
གསུམ་ལྟ་བུ་མཛད་པའི་བདེན་ཚིག་གི་སྟོབས་ཀྱིས་བློ་བཟང་རྒྱལ་བའི་བསྟན་
པ་རྒྱས་པར་སྨོན་པའོ། །རྩ་བ་ལས།
ལྟ་སྤྱོད་གཙང་མའི་རྒྱུད་པ་སྤེལ་བའི་ཕྱིར།།
ཐུབ་པའི་དྲུང་དུ་ཤེལ་དཀར་ཕྲེང་བ་ཕུལ།།
ཆོས་དུང་གནང་ཞིང་ལུང་བསྟན་བདེན་པའི་མཐུས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། །བཀའ་གདམས་ལྷ་ཆོས་བདུན་ལྡན་ཕྱི་གཙང་ནང་གཙང་
པདྨའི་སྦུབས་ལྟ་བུ་སྲོལ་དབྱེ་བའི་རྟེན་འབྲེལ་དུ་སྟོན་པའི་དུས་བྲམ་ཟེ་ཁྱེའུར་
གྱུར་པས་ཤེལ་དཀར་གྱི་ཕྲེང་བ་བརྒྱ་རྩ་གཅིག་ཕུལ། དེ་ཕྱིས་བསྙེན་པར་
རྫོགས་པ་དགེ་སློང་པདྨའི་ངང་ལྡན་ལ་མ་དྲོས་པས་ཕུལ་བའི་ཆོས་དུང་གནང་
ཞིང་འགོག་པ་རིར་གཏེར་དུ་སྦས་ན་དགའ་ལྡན་གྱི་ཚོགས་དུང་དུ་འགྱུར་བར་
ལུང་བསྟན་ཚུལ་ལང་གཤེགས་རྒྱ་ནག་གི་འགྱུར་ལས་གསུངས། འཇམ་
དཔལ་རྩ་རྒྱུད་དུའང་རྗེའི་མཚན་དང་མཛད་པ། དེ་ཚེ་དགོན་ཆེན་རབ་དགའ་
བ༑ ༑ཞེས་སོགས་ཀྱིས་དགོན་གནས་གྲུབ་མཐའ་དང་བཅས་པ་ལུང་བསྟན་ཏེ་



༢༥༥
གསུང་གིས་བྱིན་གྱིས་བརླབས་ཞིང་ཐུགས་ཀྱི་དགོངས་པ་གཏད་པའི་བདེན་
པས་བློ་བཟང་རྒྱལ་བའི་བསྟན་པ་རྒྱས་པར་སྨོན་པའོ། །གཉིས་པ་ངོ་བོ་ཕུན་
སུམ་ཚོགས་པའི་བདེན་ཚིགས་ལ་གསུམ་ཚན་གཉིས། བཞི་ཚན་གཅིག །
གཉིས་ཚན་གསུམ་སྟེ་དྲུག་ལས་དང་པོ་ལྟ་སྒོམ་སྤྱོད་གསུམ་ལ་སྦྱར་བ་ནི། རྩ་
བ་ལས།
ལྟ་བ་རྣམ་དག་རྟག་ཆད་མཐའ་ལས་གྲོལ།།
སྒོམ་པ་རྣམ་དག་བྱིང་རྨུག་མུན་པ་སངས།།
སྤྱོད་པ་རྣམ་དག་རྒྱལ་བའི་བཀའ་བཞིན་སྒྲུབས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། །འདི་ནི་བརྡ་སྦྱོར་ཚུལ་ཙམ་ལས་དོན་ནི་ཤེས་རབ། ཏིང་
ངེ་འཛིན། ཚུལ་ཁྲིམས་ཀྱི་བསླབ་པ་གསུམ་ཡིན། དགག་བྱ་ཁྱད་པར་གསུམ་
ལྡན་ལྟ་བུ་ཁྱབ་ཆུང་བ་མ་ཡིན་པས་རྟག་མཐའ་ལས་གྲོལ། གཞན་ངོ་ཙམ་དུ་
བསྐྱལ་ཏེ་དོན་ལ་ཅི་ཡང་མེད་པར་འཛིན་པའི་དགག་བྱ་ཁྱབ་ཆེ་བ་ལྟ་བུ་མ་
ཡིན་པས་ཆད་མཐའ་ལས་གྲོལ་ཏེ། མཐའ་བྲལ་དབུ་མའི་ལྟ་བ་ཀླུ་སྒྲུབ་ཀྱི་
དགོངས་པ་ཇི་ལྟ་བ་དང་། སྒོམ་ཡང་བྱིང་རྨུག་སོགས་ཇི་བཞིན་མ་སྤྱད་པས་
གློད་རབ་ལ་སྒོམ་རབ་ཅེས་བྱིང་བ་བསགས་པ་ལྟ་བུ་མ་ཡིན་པར་ཏིང་ངེ་
འཛིན་སྐྱོན་མེད་སྒྲུབ་ཚུལ་དབུས་མཐའ་དང་ས་སྡེ་ཇི་ལྟ་བ་དང་། དགག་སྒྲུབ་



༢༥༦
གནང་བའི་མཚམས་རྒྱལ་བ་རང་ཉིད་ཀྱིས་གང་གསུངས་པ་ལྟར་བྱེད་ཀྱི་གོ་
ལོགས་སུ་མི་བྱ་བ་སྡོམ་གསུམ་རབ་དབྱེར་གསུངས་པ་ལྟ་བུ་ཡིན་པས་བསླབ་
པ་གསུམ་གྱིས་བསྡུས་པའི་རྟོགས་པའི་བསྟན་པའི་སྙིང་པོ་དེ་ཉིད་རྒྱས་པར་
སྨོན་པའོ། །གཉིས་པ་མཁས་བཙུན་བཟང་གསུམ་ལ་སྦྱར་བ་ནི།
རྩ་བ་ལས།
མང་དུ་ཐོས་པ་རྒྱ་ཆེར་བཙལ་བས་མཁས།།
ཐོས་དོན་ཇི་བཞིན་རྒྱུད་ལ་སྦྱར་བས་བཙུན།།
ཀུན་ཀྱང་བསྟན་འགྲོའི་དོན་དུ་བསྔོ་བས་བཟང་།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། །སྡེ་སྣོད་གསུམ། རྒྱུད་སྡེ་བཞི། རིག་པའི་གནས་ལྔ་མཐའ་
དག་ལ་ཞིབ་ཏུ་སྦྱངས་པས་མཁས་པ། གང་ཤེས་རྒྱུད་ལ་སྦྱར་ཏེ་བསླབ་པ་
གསུམ་གྱི་སྒོ་ནས་དུལ་ཞིང་ཞི་ལ་ཉེ་བར་ཞི་བས་བཙུན་པ། ཆོས་བརྒྱད་དཀར་
ནག་ཁྲ་གསུམ་གང་གིས་ཀྱང་མ་བསླད་པར་མཁའ་ཁྱབ་ཀྱི་བསྟན་འགྲོའི་དོན་
དུ་བསྒྱུར་ཚུལ་གསུང་ཐོར་བུར་འབྱུང་བ་ལྟར་ཡིན་པས་བཟང་བ་སྟེ་དེ་ལྟ་བུའི་
རྣམ་པར་ཐར་པ་རྗེ་བླ་མ་རང་ཉིད་དང་། དེའི་སྲོལ་རྗེས་འཇུག་བུ་སློབ་
རྣམས་ཀྱིས་བསྐྱངས་པའི་བདེན་པའི་མཐུས་བློ་བཟང་རྒྱལ་བའི་བསྟན་པ་རྒྱས་
པར་སྨོན་པའོ། །གསུམ་པ་ཆེ་བ་བཞི་དང་སྦྱར་པ་ནི། །



༣༥ ༧
རྩ་བ་ལས། .
དྲང་ངེས་གསུང་རབ་མ་ལུས་འགལ་མེད་དུ།།
གང་ཟག་གཅིག་གི་ཉམས་ལེན་གདམས་པ་རུ།།
ངེས་པ་རྙེད་པས་ཉེས་སྤྱོད་མཐའ་དག་འགགས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། དྲང་ངེས་ཀྱི་གསུང་རབ་སྒྲས་ཟིན་མི་མཐུན་ཡང་གདུལ་
བྱའི་དབང་གིས་ཡིན་པས་དོན་འགལ་བ་མེད་པ་དང་། དེ་ཐམས་ཅད་གང་
ཟག་གཅིག་ལའང་སྔ་ཕྱིར་ཉམས་ལེན་དུ་འཁྱེར་དགོས་པའི་གདམས་པར་
འཆར་བ་དང་། ཐབས་སྣ་ཚོགས་ཀྱིས་འབྲས་བུ་མཐར་ཐུག་ཏུ་བཀྲི་བས་
དགོངས་པ་རྙེད་པ་དང་། དེའི་མཐུས་ཐེག་པ་གསུམ། མདོ་སྔགས་གཉིས་
སོགས་རིས་སུ་བཅད་པའི་ཆོས་སྤོང་གི་ལས་རྣམ་པར་འཐག་པ་ཐམས་ཅད་
བསྡུས་པར་གསུངས་པ་ལྟ་བུའི་ཉེས་སྤྱོད་ཆེན་པོ་འགག་པ་སྟེ། ཆེ་བ་བཞི་ནི་
བྱང་ཆུབ་ལམ་རིམ་ལས་དངོས་སུ་གསུངས་ཤིང་། དོན་ལ་ནང་བྱན་ཚུད་པ་
ཞིག་གིས་བློ་མིག་ཡངས་པོར་ཕྱེ་སྟེ་བལྟས་ན་རྗེའི་གསུང་ཐམས་ཅད་ལ་ཚང་
བས་བློ་བཟང་རྒྱལ་བའི་བསྟན་པ་ཁྱད་པར་དུ་འཕགས་པ་དེ་ལྟ་བུ་རྒྱས་པར་
སྨོན་པའོ། །བཞི་པ་བཤད་སྒྲུབ་གཉིས་སམ་མཁས་གྲུབ་ཀྱི་ཡོན་ཏན་གཉིས་ལ་
སྦྱར་བ་ནི། རྩ་བ་ལས།



• ༢༥༨
ལུང་ཆོས་སྡེ་སྣོད་གསུམ་གྱི་འཆད་ཉན་དང་།།
རྟོགས་བའི་བསྟན་པ་བསླབ་གསུམ་ཉམས་ལེན་ཏེ།།
མཁས་ཤིང་གྲུབ་པའི་རྣམ་ཐར་རྨད་དུ་བྱུང༌།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། རྣམ་པར་བཤད་པའི་སྒོ་བསྡུ་བ་དང་། རྣམ་བཤད་རིག་
པར་གསུངས་པ་ལྟ་བུ་བསྟན་པའི་རྨང་གཞིར་འགྱུར་ངེས་པའི་འཆད་ཉན་གྱི་
སྒོ་ནས་ལུང་གི་བསྟན་པ་འཛིན་པ་དང་། ལུང་སྡེ་སྣོད་གསུམ་གྱི་བརྗོད་དོན་
ལམ་བསླབ་པ་གསུམ་པོ་ཉམས་སུ་བླངས་ཏེ་ཚུལ་བཞིན་སྒྲུབ་པའི་སྒོ་ནས་
རྟོགས་པའི་བསྟན་པ་འཛིན་པའི་ཚུལ་དེ་གཉིས་སུ་ངེས་པར་མཛོད་ལས་
གསུངས་པ་ཇི་ལྟ་བ་བཞིན་ཕྱག་ལེན་དུ་ཐེབས་པས་མཁས་གྲུབ་གཉིས་འཛོམ་
གྱི་རྣམ་ཐར་དང་བསྟན་པའི་བྱ་བ་དེ་ཉིད་དར་ཞིང་རྒྱས་པར་སྨོན་པའོ། །ལྔ་
པ་མདོ་སྔགས་གཉིས་ལ་སྦྱར་བ་ནི། རྩ་བ་ལས།
ཕྱི་རུ་ཉན་ཐོས་སྤྱོད་པས་ཞི་ཞིང་དུལ།།
ནང་དུ་རིམ་གཉིས་རྣལ་འབྱོར་གདེང་དང་ལྡན།། ་
མདོ་སྔགས་ལམ་བཟང་འགལ་མེད་གྲོགས་སུ་འཁྱེར།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། བཤད་རྒྱུད་རྡོ་རྗེ་ཕྲེང་བའི་རེ་བཞི་པ་དང་། མཁའ་འགྲོ་མ་



༣༥༩
༡༥༩
རྡོ་རྗེ་གུར་གྱི་བརྒྱད་པར་གསུངས་པ་བཞིན་ཕྱི་འདུལ་བའི་སྤྱོད་པ་ལ་གནས་
པས་བསྟན་པ་སྤྱིའི་སྲོལ་ཀ་སྐྱོང་ཞིང་། ནང་གསང་སྔགས་ཀྱི་ཉམས་ལེན་ཟབ་
མོས་ས་ལམ་གྱི་བགྲོད་པ་མྱུར་བ་སྟེ་རང་གཞན་མཐའ་དག་གི་དོན་དུ་འགྱུར་
བས་བསྟན་པ་ཡོངས་རྫོགས་ཀྱི་སྲོལ་བཟང་རྒྱས་པར་སྨོན་པའོ། །དྲུག་པ་བདེ་
སྟོང་གཉིས་ལ་སྦྱར་བ་ནི། རྩ་བ་ལས།
རྒྱུ་ཡི་ཐེག་པར་བཤད་པའི་སྟོང་པ་ཉིད།།
འབྲས་བུའི་ཐབས་ཀྱིས་སྒྲུབ་པའི་བདེ་ཆེན་དང༌། །
མཉམ་སྦྱོར་ཆོས་ཕུང་བརྒྱད་ཁྲིའི་སྙིང་པོའི་བཅུད།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག། །
ཅེས་གསུངས་ཏེ། དབང་མདོར་བསྟན་དང་། དྲི་མེད་འོད། སྙིམ་ཏོག་སོགས་
སུ་གསུངས་པ་བཞིན་ཡུལ་མཐའ་བྲལ་གྱི་ལྟ་བ་དང་། – སྔགས་བླ་མེད་ཀྱི་ཕྱི་
ནང་གི་ཐབས་མཁས་ལ་བརྟེན་པའི་བདེ་བ་ཆེན་པོ་དབྱེར་མེད་དུ་སྦྱོར་བ་ཆོས་
ཕུང་བརྒྱད་ཁྲི་བཞི་སྟོང་གི་སྙིང་པོ་སྐུ་གསུམ་ལག་བཅངས་སུ་གཏོང་བའི་མན་
ངག་གི་མཐར་ཐུག་འདི་དག་རྒྱས་པར་སྨོན་པའོ། །གསུམ་པ་གྲོགས་ཕུན་སུམ་
ཚོགས་པའི་བདེན་ཚིག་ལ་གཉིས་ལས། དང་པོ་སྡོངས་གྲོགས་མཛད་པའི་
ཆོས་སྐྱོང་ཁྱད་པར་ཅན་ལ་སྦྱར་བ་ནི། རྩ་བ་ལས།
སྐྱེས་བུ་གསུམ་གྱི་ལམ་གྱི་སྲུང་མའི་གཙོ།།



༣༦0
མྱུར་མཛད་མགོན་དང་རྣམ་སྲས་ལས་གཤིན་སོགས།།
བསྟན་སྲུང་དམ་ཅན་རྒྱ་མཆོའི་མཐུ་སྟོབས་ཀྱིས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་གསུངས་ཏེ། སྐྱེས་བུ་ཆེན་པོའི་ལམ་གྱི་སྲོག་ཐོག་མཐའ་བར་གསུམ་དུ་
གལ་ཆེ་བ་སྙིང་རྗེ་ཆེན་པོའི་རང་མདངས་མྱུར་མཛད་ཡེ་ཤེས་ཀྱི་མགོན་པོ། །
འབྲིང་གི་ལམ་གྱི་གཞི་རྟེན་ཚུལ་ཁྲིམས་ཀྱི་བསླབ་པ་དང་འདུལ་བའི་སྡེ་སྣོད་ཀྱི་
སྲུང་མར་བཀས་བསྔགས་པ་རྣམ་སྲས། ཆུང་ངུའི་ལམ་གྱི་གཙོ་བོ་ལས་འབྲས་
ཀྱི་ཤན་འབྱེད་ཆོས་རྒྱལ་ཏེ་གསུམ་གྱིས་གྲོགས་མཛད་པས་བསྟན་པ་ཡོངས་
རྫོགས་ཀྱི་སྡོམ་ཆེན་པོ་སྐྱེས་བུ་གསུམ་གྱི་ལམ་ཚང་ལ་མ་ནོར་བ་འདི་རྒྱས་
པར་སྨོན་པའོ། །གཉིས་པ་བླ་སློབ་སྦྱིན་བདག་སོགས་སྒོ་ཐམས་ཅད་ནས་ཕུན་
སུམ་ཚོགས་པར་སྨོན་པ་ནི། རྩ་བ་ལས།
， མདོར་ན་དཔལ་ལྡན་བླ་མའི་སྐུ་ཚེ་བརྟན།།
མཁས་བཙུན་བསྟན་འཛིན་དམ་པས་ས་སྟེང་གང་།།
བསྟན་པའི་སྦྱིན་བདག་མངའ་ཐང་དར་བ་ཡིས།།
བློ་བཟང་རྒྱལ་བའི་བསྟན་པ་རྒྱས་གྱུར་ཅིག།
ཅེས་པ་ཡིན་ལ། སྦྱར་བྱང་ནི། ཅེས་འདི་ནི་ལྷག་བསམ་རྣམ་དཔྱོད་ཡངས་པ་
རབ་འབྱམས་པ་བློ་བཟང་བསྟན་པས་བསྐུལ་ཞིང་། སྤྱིར་དེང་དུས་རྗེ་བླ་



༣༦༡
མའི་བསྟན་པ་འདི་ནི་ཟུངས་ཟད་ཀྱི་ནད་པ་སྨན་པས་བོར་བ་བཞིན་དུ་བདག་
ཏུ་འཛིན་པ་འགའ་ཡང་མི་སྣང་བས་ཅུང་ཟད་རེ་བསྲིང་ཐུབ་ནའང་ཅི་མ་རུང་
སྙམ་དུ་སྨོན་པའི་ཡིད་ཀྱིས། ༧བཙུན་པ་དཀོན་མཆོག་བསྟན་པའི་སྒྲོན་མེས་
བྲིས་པའོ། །ཞེས་པ་སྟེ་གོ་སླའོ། །མཆོག་གསུམ་ཐུགས་རྗེས་མི་བསླུ་ཞིང༌། །
ལྷག་བསམ་ཆུད་མི་ཟ་བ་ཡི། །བདེན་པ་ཆེན་པོའི་བདེན་ཚིག་འདིས། །བདེན་
དོན་མངོན་དུ་འགྱུར་བར་ཤོག །ཅེས་པ་འདི་ནི་སྔ་སོར་གདན་ས་ཆེན་པོ་སྐུ་
འབུམ་ནས་མང་ཐོས་སྒྲུབ་པའི་རྒྱལ་མཚན་འཛིན་པ་དཀོན་མཆོག་སྨོན་ལམ་
སོགས་སྤོང་བ་པ་འགའ་ཞིག་དང་། མི་ཉག་དྲུང་ཡིག་ཚུལ་ཁྲིམས་བསྟན་
འཛིན༑ ༑༧འཇམ་དབྱངས་གོང་མའི་བཀས་ཕྱོགས་དུ་མར་དགེ་ལྡན་ལུགས་
བཟང་སྤེལ་བ་ཡི་ལིའི་མཁན་རིན་པོ་ཆེ་ལྷ་རམས་པ་ངག་དབང་བཟང་པོ་
སོགས་ཀྱིས་བསྐུལ་ཞིང་ཉེ་ཆར་བསྟན་པའི་གསལ་བྱེད་གུར་ཡག་སྤྲུལ་པའི་སྐུ་
ངག་དབང་བསྟན་འཛིན་ཆོས་འཕེལ་གྱིས་ནན་ཏན་དུ་བསྐུལ་བར་བརྟེན་
༧བཙུན་པ་དཀོན་མཆོག་བསྟན་པའི་སྒྲོན་མེས་བསྟན་པའི་ཁྱད་ཆོས་གཞན་
དང་མི་འདྲ་བའི་ཚུལ་མཐའ་ཆོད་པར་ཤེས་འདོད་པ་རྣམས་རྗེའི་བསྟོད་
འགྲེལ་ལ་ཞིབ་ཏུ་བལྟས་ན་དེས་འཐུས་པར་ཡོད་པས་། འདིར་དོན་གྱི་ངོ་བོ་
མདོར་བསྡུས་པའི་ས་བོན་ཙམ་ཞིག་བཀོད་པ་ཡིན་ནོ།། །།



༣༦༢
ཞེས་རྒྱུན་མཁོའི་ཁ་འདོན་གལ་ཆེ་ཁག་གི་མཁས་པའི་འགྲེལ་པ་ཕྱོག་བསྡེབས་
བགྱིས་ཏེ་བློ་གླིང་གྲྭ་ཚང་ཤེས་ཡོན་ལྷན་ཚོགས་ནས་རིག་གཞུང་ལ་གཙེས་
སྤུས་ཡོད་པ་དུ་མར་ཕན་དུ་རེ་བས་རྒྱུ་གྲོན་སྦྱར་ཏེ་པར་ཐེངས་དང་པོར་དཔེ་ *
དེབ་ ༡༥༠༠ ཆིག་སྟོང་ལྔ་བརྒྱ་ཐམ་པ་དཔར་སྐྲུན་ཞུས་པ་འདིས་ཀྱང་མཉམ་
མེད་བུ་རམ་ཤིང་པའི་བཤད་སྒྲུབ་ཟུང་འབྲེལ་གྱི་བསྟན་པ་ཇི་སྲིད་ནམ་གནས་
ཀྱི་རྒྱུར་གྱུར་ཅིག་གུ། །།
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་
ཆོས་ཚུལ་དལ་འབབས་ཀླུང༌། །ཚིག་གི་གཟེགས་མ་རེས་ཀྱང་དུག་གསུམ་གྱི།
དྲི་མ་ཡོངས་འཁྱུད་ལེགས་བཤད་བདུད་རྩི་འདི། །དཔར་དུ་བསྐྲུན་པའི་རྣམ་
དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་
ཏེ་རྒྱུད་ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་ལ་དབང་
འབྱོར་ཤོག །ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་བསྟན་འཛིན་
རྒྱ་མཚོས་སྦྱར་བའོ།།
